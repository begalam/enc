<html>
	<body>
		<h2>Színészet</h2>
		<h3>(III – Asztrál, Karizma)</h3>
		
		<p>
		 A színészet  a tettetés, a beleélés, az  alkalmazkodás  és a színészi átalakuló képesség tudománya, a karakter nem csak művészetként, de hazudozásaihoz, csalásaihoz is felhasználhatja... főleg Álcázás/álruha képzettséggel együtt. Ha a karakter valakit át szeretne ejteni és szerepjátéka a KM szerint nem elég meggyőző, vagy a célpont gyanakodni kezd, akkor képes leleplezni a karaktert a vonatkozó képzettségek (Lélektan) összevetését taglaló szabályok szerint.
		</p>
		
		<p>
		<b>1. fok:</b>
		</br>
		A karakter műértő, illetve már próbálkozott az alakoskodással, nem túl nagy sikerrel. Ha hazudozni vagy tettetni kényszerül köteles Asztrálpróbát dobnia -1 módosítóval.
		</p>
		
		<p>
		<b>2. fok:</b> 
		</br>
		Az ilyen szinten képzett karakter gyakorlott hazudozó, gyakorló színész, Asztrálpróbáját, már módosítók nélkül dobhatja.
		</p>
		
		<p>
		<b>3. fok:</b>
		</br>
		A képzettség ezen fokát még bárki elsajátíthatja, igazi „iparos" mesterré válhat, akinek munkája pontos és szép, tetszetős, de nem lenyűgöző, még nem igazi művész. De már igen képzett füllentő és alakoskodó, Asztrálpróbáját +1 módosítóval dobhatja.
		</p>
		
		<p>
		<b>4. fok:</b> 
		</br>
		Igazi művész, előadásaival már szép summákat kereshet. A vonatkozó Asztrálpróbát +2 módosítóval dobhatja.
		</p>
		
		<p>
		<b>5. fok:</b> 
		</br>
		Már csak a tehetség előnnyel rendelkező karakter veheti fel. Ihletet nagy művész, százévente, ha egy születik... arca szinte gumiból van, bármilyen érzelmet képes megjeleníteni rajta és villanásnyit sem látszanak saját gondolatai érzelmei, ha csak nem akarja. A vonatkozó Asztrálpróbát +3 módosítóval dobhatja.
		</p>
		
	</body>
</html>
