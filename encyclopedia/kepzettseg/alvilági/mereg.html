<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Méregkeverés/semlegesítés</h2>
		<h3>(II – Intelligencia)</h3>
		
		<p>A képzettség birtokosa képes mérgek, áfiumok és ajzószerek keverésére. Ha úgy hozza a szükség, a méreg típusának és jellemzőinek meghatározása után képes ellenszert készíteni, ha az adott képességekkel bíró mérget maga is ki tudná keverni. Azonban a méreg képességeinek kiderítéséhez vagy mágiát kell használnia a karakternek, vagy sikeres Intelligenciapróbát kell dobnia a leírásban szereplő módosítókkal.</p>
		<p></p>
		<p></p>
			<div>
				<b>1. fok:</b>
			</div>
		<p>A kezdő áfiumkeverő még csak tanulgatja e sötét tudomány alapjait: 5 Ip-ből gazdálkodhat.</p>
		<p>Ezen a beavatottsági fokozaton még csak nagyon egyszerű mérgezések orvoslására képes, Intelligenciapróbáját -1 módosítóval dobja.</p>
			<div>
				<b>2. fok:</b> 
			</div>
		<p>A gyakorlott méregkeverő munkássága már valamivel több az egyszerű receptek szolgai végrehajtásánál, immáron 10 lp-vel bír.</p>
		<p>Már komolyabb mérgezéseket is kezelhet, Intelligencia- próbáját módosító nélkül dobja. ·</p>

			<div>
				<b>3. fok:</b>
			</div>
		<p>A szakavatott méregkeverő, már igazi mesterember. ezen a szinten már 15 Ip-t birtokol.</p>
		<p>A karakter, ha gyógyításra adja a fejét, akkor Intelligenciapróbáját már +1 módosítóval dobja.</p>
		<p></p>
		<p></p>
			<div>
				<b>4. fok:</b> 
			</div>
		<p>A karakter igazi méregmester, a képzettség ezen fokán 20 lp-t birtokol.</p>
		<p>A mérgek ellenszereit is gyakorlott könnyedséggel keveri ki és állapítja meg a szükséges gyógymódot, Intelligenciapróbáját +2 módosítóval dobja.</p>
		<p></p>
			<div>
				<b>5. fok:</b>
			</div>
	
		<p>A karakter ezen a szinten már szinte bármilyen mérget előállíthat, ami megalkotható a rendelkezésre álló 25 lp-jéből.</p>
		<p>Ezen a fokozaton már bármilyen mérgezést orvosolhat, ha van rá ideje, a megfelelő gyógymód felismeréséhez szükséges Intelligenciapróbát +3-mal dobja.</p>
		<br>
		<hr>
		<br>

		<p>
		 A méregkeverő általel készíthető mérgek képességeit a képzettség függvényében a következő módon állíthatja össze a játékos a KM-mel egyeztetve:
		 <p>
		<br>
		<table border="1" align="center">
			<tr>
				<td><b>Ip</b></td>
				<td><b>Méregtípus</b></td>	
				<td><b>Hatás</b></td>
				<td><b>Hatás időtartama</b></td>
				<td><b>Hatóidő</b></td>	
			</tr>
			<tr>
				<td><b>1</b></td>
				<td>Étel és italméreg</td>
				<td>Gyengeség, Rosszullét</td>
				<td>Egyszeri hatású</td>
				<td>Nagyon lassú</td>
			</tr>
			<tr>
				<td><b>2</b></td>
				<td>Fegyverméreg</td>
				<td>Kábulat, Bódulat, Fájadlom</td>
				<td>Rövid ideig ható</td>
				<td>Lassú</td>
			</tr>
			<tr>
				<td><b>3</b></td>
				<td>Légméreg</td>
				<td>Görcs, Bénultság</td>
				<td>Közepes ideig ható</td>
				<td>Gyors</td>
			</tr>
			<tr>
				<td><b>4</b></td>
				<td>Több Komponensű</td>
				<td>Alvás, ájulás</td>
				<td>Hosszú ideig tartó</td>
				<td>Azonnali</td>
			</tr>
			<tr>
				<td><b>5</b></td>
				<td>Kontaktméreg</td>
				<td>Halál</td>
				<td>Maradandó</td>
				<td>Lappangó</td>
			</tr>
		</table>
	</p>	
	<br>
	
	<p>A mérgek négy fontos képességét sorolja fel az alábbi táblázat, feltüntetve a tulajdonság pontértékét. Mikor egy méreg kikeverésére kerül a sor a karakter a képzettség nyújtotta Ismeret pontokból vásárolhatja meg az adott méreg képességeit. A tulajdonságok Ismeret pont (Ip) költségét összeadva kapjuk meg a 0. szintű méreg Ip értékét. Ha magasabb szintű mérget kívánunk előállítani, úgy a korábban kiszámított Ip költség mellett az elérni kívánt szintnek megfelelően, szintenként +3 lp-ba kerül az adott méreg előállítása.</p>
	<p>Azonban a KM belátása szerint igen különleges esetekben, ritka, nagyon nehezen beszerezhető, vagy igen borsos árú alapanyagok felhasználásával a méreg szintje maximum hárommal növelhető, az Ip költség növekedése nélkül.</p>
	<p>A mérgek szintjének növekedésével párhuzamosan az adott méreg hatása ellen dobandó Egészségpróbát a méreg szintjének megfelelő negatív módosító sújtja.</p>
	<p>Itt jegyzendő meg, hogy a komolyabb, súlyosabb hatású mérgek elkészítéséhez már laboratórium vagy drága felszerelés szükséges, a KM döntése szerint.</p>
	<p>A Fájdalom hatással bíró mérgek sebzése minden egyes a karakter által birtokolt képzettségi fok után lk6 Sp, ami a hatás kialakulásakor azonnal fellép, és a teljes hatóidő alatt érvényesül. Amíg a méreg hat csakis pszionikával, vagy mágiával (a méreg semlegesítése vagy a karakter eltompítása által) mérsékelhető a fájdalom. Azaz 1. fokú képzettséggel lk6 Sp, 3. fokú képzettséggel 3k6 Sp. Ez a sebzés alapvetően Fp, azonban a kötelező Ép vesztés miatt könnyedén komolyabb Ép sérüléssé változhat.</p>
	<br>
<p>
<table border="1" align="center">
			<tr>
				<td><b>Az adott méreg keveréséhez szükséges Ip-k száma</b></td>
				<td><b>A méreg ára</b></td>	

			</tr>
			<tr>
				<td>1-10</td>
				<td>10 réz/Ip</td>
			</tr>
			<tr>
				<td>11-20</td>
				<td>1 ezüst/Ip</td>
			</tr>
			<tr>
				<td>21+</td>
				<td>1 arany/Ip</td>
			</tr>
		</table>
</p>
<br>
<p>Például: Arash, a boszorkánymester, aki 3. fokon jártas a méregkeverésben, és ezért 15 lp-vel bír, egy italmérget akar készíteni (1 pont), ami kábulatot okoz (2 pont), ami közepes ideig hat (3 pont) és aminek gyors a hatása (3 pont) – összesen tehát 9 pont. A mérget nem szánja túl erősre, hiszen egy nyeszlett uzsorás életének megkeserítésére készül, azaz 2. szintű elegendő lesz. Tehát a végső Ip költség 9+6=15pont. Ezek szerint pont a 3. szintű méregkeverés szükséges az elő­ állításához, tehát Arash szépen munkához láthat.</p>
<p>Másik alkalommal Arash egy egész ivó vendégeire akarja rászabadítani a halált, mert vérig sértették. Egy légmérget szeretne (3 pont), ami halált okoz (5 pont), aminek hatása természetesen maradandó (5 pont) és ami lassú hatású (2 pont) – összesen tehát 15 pont. Mivel az ivó vendégei jórészt harcosok, ezért magasabb szintű mérget, mondjuk l. szintűt szeretne a biztos hatás elérése érdekében, így a végső Ip költség15+3=18 lp lenne. A fogadó vendégei eszerint megmenekülnének, mivel Arash  ezt a mérget képtelen előállítani. De jaj nekik, mert a boszorkánymester belátó és inkább csak 0. szintű mérget készít, aminek lp költsége 15, és a többit a tőrére bízza.</p>
<p>Azonban abban az esetben, ha Arash birtokol néhány szemet az Elátkozott Vidék legendás görcsfáinak magvaiból, akkor ezekkel képes megerősíteni egy szinttel áfiuma gyilkos hatását, és csak a legkitartóbban az életbe kapaszkodó vendégeket kell megismertetnie tőre vasával.</p>
<p>A mérgek  mindig kétféle hatással  bírnak, az egyik az lp pontokból  kigazdálkodott  mérgek Hatása, ez mindig az erősebb hatás, a másik a méregkeverő által választható, egy, vagy több kategóriával gyengébb hatás. Ez abban az esetben lép színre, ha a célpont sikeres Egészségpróbát dobna. Ennek a másodlagos hatásnak az időtartama is egy kategóriával kisebb az elsődleges hatásénál.</p>
<p>A mérgek hatóidejének letelte után a célpont még lk6 percig a KM által meghatározott utóhatásoktól szenved (általában gyengeség).</p>
<p>A mérgek tulajdonságait és az alkalmazásukról szóló egyéb információkat lásd a 186. oldalon a Mérgek c. fejezetnél.</p>
		
		
	</body>
</html>
