<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Jelbeszéd</h2>
		<h3>(II – Érzékelés)</h3>
		
		<p>A jelekkel folytatott kommunikáció tudománya, a fejvadászrendek és tolvajklánok sajátos belső nyelve, de kalandozóknak is jól jöhet.</p>
		
			<div>
				<b>1. fok:</b>
			</div>
		<p>Az ilyen szinten képzett személy még csak egy-két jelet ismer, melyek igen egyszerűek, például: „Menj innen!” vagy „Le a fegyvert!"</p>
			<div>
				<b>2. fok:</b> 
			</div>
		<p>A karakter már nagyon egyszerű, köznapi szavakkal megértetheti magát, például: ,.Menj fel a padlásra!" vagy „Nincs itt senki, elmentek." A tolvajcéhek képzettebb embereinek szintje.</p>
			<div>
				<b>3. fok:</b>
			</div>
		<p>A képzett személy szókincse már jelentős és nagy gyakorlata van a csendes beszéd használatában is. Egyfajta konyhanyelvet már igen gyorsan és szinte hibátlanul alkalmaz. A képzettség ezen szintje, afféle fejvadász harcinyelv a csendesebb bevetésekre.</p>
		<p>A süketnéma karakterek kötelező tudásszintje. Induláskor anyanyelvük helyett ezen képzettség 3. fokát birtokolják.</p>
		
			<div>
				<b>4. fok:</b> 
			</div>
		<p>A karakter képes magát az élőszónál valamivel lassabban, de teljes nyelvi repertoárját felölelő módon kifejezni.</p>
	
			<div>
				<b>5. fok:</b>
			</div>
	
		<p>Akár irodalmi értekezést is lefolytathat a karakter a jelbeszéd segítségével, már ha van aki megértse. Kommunikációja sebessége már azonos az élőszóéval. A karakter akár már számára idegen jelrendszereket is megért sikeres Intelligenciapróbával.</p>
		
	</body>
</html>
