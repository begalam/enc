<html>
	<body>
		<h2>Mechanika</h2>
		<h3>(III – Ügyesség, Intelligencia)</h3>
		
		<p>
		 A Mechanika egyszerre elméleti és gyakorlati alkalmazhatóságú tudomány. Ismeretével a karakter hétköznapi eszközök működésének titkába láthat bele, magasabb szinteken, pedig maga is tervezhet efféléket.
		</p>
		
		<p>
		<b>1. fok:</b>
		</br>
		A karakter csak nagyon kezdő szinten ismeri a tudományt, csak egyszerűbb szerkezetek működési elvét ismeri fel, komolyabb gépezeteknél inkább mágiára gyanakszik. Új alkalmatosságot még nem tud tervezni.
		</p>
		
		<p>
		<b>2. fok:</b> 
		</br>
		A karakternek már átfogó képe van a mechanikáról, az egyszerűbb szerkezetek működését már szétszedés nélkül értelmezi, s a bonyolultabbakról is egészen jó közelítésű véleményt alkot.
		</p>
		
		<p>
		<b>3. fok:</b>
		</br>
		A karakter tisztában van a tudomány alapvető szabályaival, hacsak az alkotó nem akarta elrejteni azt szem elől, akkor már szinte bármilyen nem mágikus gép működési el­vét, szabályait felismeri. Bármilyen általánosnak mondható szerkezet megépítésére képes, mint mondjuk vízimalmok, ostromgépek.
		</p>
		
		<p>
		<b>4. fok:</b> 
		</br>
		A karakter már igazi mérnök, zavarba ejtően kicsiny órákat, igen hatékony ostromgépeket, vagy épp más komolyabb mechanikus szerkezeteket épít. A tudomány mélyebb összefüggéseit is ismeri. Egyszerűbb mechanikus fegyvereket tervez, mint pl. tűvetők, vagy épp többvájatú, vagy tárral rendelkező nyílpuskák.
		</p>
		
		<p>
		<b>5. fok:</b> 
		</br>
		A karakter már igen bonyolult rendszereket vázol fel, akár önjáró alkalmatosságok (gépszolga), vagy épp gondolkodónak tűnő (sakkgép) szerkezetek megalkotására is képes.
		</p>
		
	</body>
</html>
