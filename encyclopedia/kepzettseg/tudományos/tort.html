<html>
	<body>
		<h2>Történelem</h2>
		<h3>(II – Intelligencia)</h3>
		
		<p>
		A karakter történelemtudását, és magasabb szinteken historikus elemző képességét jelenti ez a képzettség. 
		</p>
		
		<p>
		<b>1. fok:</b>
		</br>
		A karakter csak saját kultúrköre nagyobb eseményeit, helyszíneit, személyeit ismeri. De a hazája történelmében fel­merülő rejtélyekre nem tud még mit mondani.
		</p>
		
		<p>
		<b>2. fok:</b> 
		</br>
		A tudomány ezen szintű birtokosa saját kultúrköre eseményeit már behatóbban ismeri, felidézhet történeteket, legendákat a nagyobb személyiségekről, a miértekkel még mindig nincs teljesen tisztában, de a kultúrkör egyes titokzatos rendjeiről, szervezeteiről már hallomásból tud dolgokat.
		</p>
		
		<p>
		<b>3. fok:</b>
		</br>
		A karakter igazi történész már behatóan ismeri kultúrköre történelmét, saját, legtöbbször helytálló véleménye is van a rejtélyekről, s a politikai mozgásokat is felismeri a történelmi szálak között. A kultúrkör egyik titkos szervezetének történelméről már homályos, de biztos alapokra épített tudása van.
		</p>
		
		<p>
		<b>4. fok:</b> 
		</br>
		A legendáriumok  mesteri, szakavatott ismerője, a karakter igazi történész, átlátja a politikai erővonalakat az események mögött. A történelmi folyamatok kimenetelére is lehetnek valószínűsíthető elképzelései. Kultúrköre minden titokzatos szervezetéről tud egy keveset, s a választott szervezet teljes történelméről beható ismeretekkel bír, ami adott esetben nem életbiztosítás.
		</p>
		
		<p>
		<b>5. fok:</b> 
		</br>
		A legendás hírű tudós fő tisztában van minden kultúrkörébe tartozó nyílt és titkos szervezet történelmével (jóllehet az utóbbiak közül néhány még számára is rejtély).<br>
Már nem csak elemzi, de meg is jósolhatja nagy valószínűséggel az eljövendőben lezajló folyamatok végkifejletét. igazán érdekessé a  hadvezetés  képzettség társításával válik a karakter tudománya.
		</p>
		
	</body>
</html>
