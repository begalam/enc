<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Harci láz</h2>
		<h3>(II – Állóképesség, Egészség)</h3>
		
		<p>Igen riasztó vagy magasztos külsőségek között jelentkező harci képzettség, amelyet a történelem folyamán majd min­ den civilizáció és kultúra felfedezett magának. A módszer lényege, hogy a kellőképp feltüzelt harcos nagyobb lelkese-déssel és lendülettel veti magát a csata forgatagába; vadul lobogó, vagy épp fehéren izzó, csendes gyűlöletét koncentrál-va fordítja ellenfelei ellen.</p>
		<p>A képzettség alkalmazása során a karakter valamely mono-ton ingerre összpontosítva lovallja magát eksztázisba. Ez lehet dobszó, zene vagy akár egy litánia is, amire a karakter kondi-cionálja magát, majd dühe erejét felhasználva, azzal kitöltve tudatát tör előre, nem foglalkozva saját teste, életösztöne jelzé-seivel, csakis az ellenfél elpusztítására koncentrálva. Igaz, teljesen más oldalról és megközelítés alapján, de a képzettség valaha volt leggyakorlottabb alkalmazói közt leginkább az északi barbárok szent tombolóit, illetve Kyria pusztítóit talál-juk. Ez utóbbiak és módszerük már-már megközelíti a slanek által létrehozott Sárkány-harcot; csak egyetlen vékony, de áthághatatlan határvonal a szellemi béke hiánya választja el őket tőle.</p>
		<p>A Harci lázba lovait karakter felismeri ugyan társait, de csak +2 módosítóval dobott Asztrál próba esetén kíméli őket. A próbát körönként újradobhatja. A csata végeztével sikeres Asztrál próba dobás szükségeltetik a révület megszüntetéséhez az alkalmazó részéről szintén +2 módosítóval.</p>
		<p>A féktelen tombolás közepette az alkalmazó nem gondol saját testi épségére, így pajzsát – ha visel is ilyet – nem hasz-nálja.</p>
			<div>
				<b>1. fok:</b>
			</div>
		<p>A karakter mesterségesen előidézheti a Harc gyűlölettel (KÉ: +5, TÉ: +5, VÉ: -10) helyzetet, megkapva annak módosítóit.</p>
			<div>
				<b>2. fok:</b> 
			</div>
		<p>A gyakorlott alkalmazó az őrjöngés ideje alatt nem esik össze, ha esetleg Fp-i nullára csökkennének, csak Ép-i elfogytával veszíti el az eszméletét.</p>
			<div>
				<b>3. fok:</b>
			</div>
		<p>A képzettség ezen fokán a birtokosa tudatát annyira betölti a cél, az ellenfelek legyőzésének vágya, hogy saját testét sem kímélő hevület feszíti izmait, minden közelharci fegyvere sebzésére kockánként +l pontot kap.</p>
			<div>
				<b>4. fok:</b> 
			</div>
		<p>Az efféle harci tomboló a Harc gyűlölettel módosítókat duplán kapja meg, illetve szenvedi el.</p>
			<div>
				<b>5. fok:</b>
			</div>
		<p>A karakter harci megszállottságában szélvészként kaszabol és öl, közelharci fegyverei a támadások idejét illetőleg eggyel gyorsabb kategóriába esnek, azaz például egy kétkezes csata-bárddal kétszer, egy hosszúkarddal háromszor támad egy teljes támadással töltött harci kör alatt.</p>	
	</body>
</html>
