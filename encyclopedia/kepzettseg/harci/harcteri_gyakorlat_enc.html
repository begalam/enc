<html>
	<body>
		<h2>Harctéri gyakorlat</h2>
		<h3>(II – Gyorsaság, Ügyesség, Érzékelés)</h3>
		
		<p>
		A képzettség birtokosa nem csak vívótermekben, illetve párbajokban fejlesztette harci tudását, hanem valódi csata­ mezők öldöklő forgatagában is tapasztalatokat szerzett. Nem jön zavarba, ha többen törnek ellene, illetve tudja, miként kezelje a derékig érő víz, a csúszós pallók, a magasabbról hadakozó ellenfél vagy bármely más harci helyzet miatt kialakult kellemetlen helyzeteket. A képzettség nem alkalmazható a sötétség, köd, nagy zaj vagy bármely, az érzékszerveket tompító negatív módosító leküzdésére, ellenben semlegesíthetőek vele a karakter ellen alkalmazott alakzatokból eredő negatív módosítók.<br>
		Emellett az ilyen tapasztalatokra szert tett harcos már képes önállóan, a csetepaték forgatagában szerzett gyakorlatát hasznosítani és tovább fejleszteni, emiatt magasabb szinteken ­ plusz HM-ekkel növelni harci képességeit.
		</p>
		
		<p>
		<b>1. fok:</b>
		</br>
		A karakter már gyakorlott az igazi, éles összecsapásokban. Minden negatív Harcérték módosító, mely valamely számára hátrányos helyzetből eredően sújtaná, érvényét veszti egyetlen körre, ha a karakter sikeres Tulajdonságpróbát tesz. Próbát körönként lehet tenni.
		</p>
		
		<p>
		<b>2. fok:</b> 
		</br>
		A gyakorlott alkalmazó még jobban képes elkerülni a számára hátrányos helyzeteket, illetve csökkenteni annak hatásait. A képzettség ezen fokán az alkalmazót sújtó módosítók figyelmen kívül hagyhatóak egy sikeres Tulajdonság­ próbát követően, egészen addig míg a karakter nem óhajt haladni a „csatamezőn”.
		</p>
		
		<p>
		<b>3. fok:</b> 
		</br>
		A képzettség ezen fokának birtokosa már igazi veterán , az őt sújtó módosítók már akkor is figyelmen kívül hagyhatóak, ha  a karakter  mozog, illetve immáron próbáját is +1 módosítóval dobhat ja.<br>
		A képzettség birtokosa képes több ellenfél ellen felvenni a harcot, mint arra fegyverzete, és harcmodora képessé tenné. Tehát, eggyel több ellenféllel szemben is képes levonások nélkül harcolni, mint ahányat a Túlerő szabálynál a Harc­ rendszer c. fejezet 174. oldalán feltüntettünk.
		A karakter harci gyakorlata és tapasztalatai miatt már képes rendszerezni ellenfeleiről, saját harcmodoráról szerzett tudásanyagát, így minden szintlépéskor +1 HM-et kap.
		</p>
		
		<p>
		<b>4. fok:</b> 
		</br>
		Az ezen a szinten képzett harcos a vonatkozó Tulajdonságpróbáját immáron +2 módosítóval teheti, illetve a korábbiakhoz képest már nem egy, hanem plusz két fővel is képes levonások nélkül felvenni a harcot.<br>
		A karakter a képzettség ezen szintjén már +2 HM-et kap.
		</p>
		
		<p>
		<b>5. fok:</b> 
		</br>
		A karakter a csatamezök réme. Képtelenség megszo­ rítani, hiába is tör ellene akár egy kisebb tömeg. Mozdulatai kiszámítottak, nincs olyan hadrend, mely legyűrné.<br>
		A karakter ezen a fokon próbáját már +3 módosítóval dobhatja, illetve a feltüntetettekhez képest plusz három fővel veheti fel a harcot levonások nélkül.
		A karakter a képzettség ezen szintjén már +3 HM-et kap.
		</p>
	</body>
</html>
