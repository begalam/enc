<html>
	<body>
		<h2>Pusztakezes harc</h2>
		<h3>(II – Erő, Ügyesség, Állóképesség)</h3>
		
		<p>
		 A képzettség magában foglalja a puszta kézzel folytatott harc minden fogását. Alacsonyabb szinten egyaránt tartalmazza a birkózók leszorító, végtagnyomorítófogásait éppúgy; mint az öklözés és a  rúgások  alapvető elemeit. Azonban a képzettség hivatásos szintjétől, 3. foktól a karakternek választania kell, hogy a birkózás, vagy az ökölharc (amely magába foglalhat rúgásokat is, ha karakter mesterei ilyen jellegű harci technikákat tanítanak) képességét fejleszti e tovább. Ezt fel kell tüntetnie karakterlapján is, mondjuk pl.: Ökölharc 3. fok. Természetesen arra is van lehetőség, hogy az adott személy mindkét stílusban jártasságot szerezzen; ekkor az adott képzettségszint eléréséhez szükséges Kp mennyiség kétszeresét kell kifizetnie. (Tehát a 3. fokot már kétszer kell felvenni, ha mindkét stílusban járatos akar lenni!)<br>
Itt jegyzendő meg, hogy a birkózó karakter minden, nem a birkózás célpontjául kiválasztott ellenfelével szemben a Harc helyhez kötve módosítókat szenvedi el. Természetesen birkózó ellenfelével szemben ezen hátrány nem sújtja. <br>
Ha a karakter nem bír a képzettséggel, akkor azon összecsapásokban, ahol fegyvertelenül vesz részt, sújtják a Képzetlen fegyverforgatásból eredő módosítók. (Lásd a Harcrendszer c. fejezetben a 174. oldalt).
		</p>
		
		<p>
		<b>1. fok:</b>
		</br>
		A karakter képes egy gyors gánccsal, dobással földre vinni ellenfelét egy sikeres fegyver nélküli támadódobással, melyet a Pusztakezes harc szabályai szerint kell kiviteleznie. <br>
A karakter képes ökölcsapásaival lk3 Sp sebet okozni ellenfelének.
		</p>
		
		<p>
		<b>2. fok:</b> 
		</br>
		A képzettség ezen szintjén a birkózó, öklöző már képes komoly sérüléseket okozni ellenfelének, fogásainak, ízület romboló csavarásainak, csapásainak sebzése lk6 Sp.
		</p>
		
		<p>
		<b>3. fok:</b>
		</br>
		A karakter hivatásos birkózó, megkapja a hivatásos fegyverforgatásból jelentkező KÉ: +2, TÉ: +5, VÉ: +5 módosítót. A birkózás alkalmazásával pedig képes egy lefegyverző támadás végrehajtására egy sikeres -50 TÉ-vel végrehajtott támadás esetén.<br>
Sikeres támadás, illetve sikeres Erő tulajdonság ellenpróba esetén képes részlegesen lebénítani az ellenfelét. A sikeres találatkor a kidobott sebzésnek megfelelő értékkel (túlütés esetén duplázódik) csökken az ellenfél VÉ-je a következő birkózófogással szemben, ekkor viszont nem sérül a célpont. Ezen támadásait a kör elején be kell jelentenie.<br>
A karakter hivatásos öklöző, megkapja a hivatásos fegyver­ forgatásból jelentkező KÉ: +2, TÉ: +5, VÉ: +5 módosítót.<br>
A karakter ezen a szinten már az eggyel magasabb méret­ kategóriába tartozó fegyverekkel szemben is alkalmazhatja a képzettség nyújtotta bónuszait, immáron nem csak fegyver­ nélküli harcértékével vesz részt a küzdelemben.
		</p>
		
		<p>
		<b>4. fok:</b> 
		</br>
		A karakter mesteri birkózó vagy ökölharcos, meg­ kapja a mester fokú fegyverhasználat bónuszait KÉ: +5, TÉ: +10, VÉ: +10. (A bónuszok nem adódnak össze a 3. foknál szereplőkkel). <br>
Birkózóként sikeres támadás, illetve sikeres Erő tulajdonság ellenpróba esetén képes részlegesen lebénítani az ellenfelét. A sikeres találatkor a kidobott sebzés (túlütés esetén duplá­ zódik) kétszeresének megfelelő értékkel csökken az ellenfél VÉ-je a következő birkózófogással szemben, ekkor viszont nem sérül a célpont. Emellett képes egy lefegyverző támadás végrehajtására -30 TÉ-vel. Ezen támadásait a kör elején be kell jelentenie. <br>
Öklözőként könnyedén képes kiütni ellenfeleit, minden fej­ re mért célzott támadása esetén az okozott sebzés a leütésre nézve kétszeresének számít. (A célpont csak az eredeti sebzést szenvedi el.) Ezt a támadását a kör elején be kell jelentenie. <br>
A karakter ezen a szinten már a kettővel magasabb méretkategóriába tartozó fegyverekkel szemben is alkalmazhatja a képzettség nyújtotta bónuszait.
		</p>
		
		<p>
		<b>5. fok:</b> 
		</br>
		A karakter immáron hihetetlen képességekkel meg­ áldott birkózó, sikeres találat esetén képes bénítófogásba vinni ellenfelét. Találatkor, sikeres Erő ellenpróba esetén a kidobott sebzés (túlütés esetén duplázódik) háromszorosának megfelelő értékkel csökken az ellenfél VÉ-je a következő birkózófogással szemben, ekkor viszont nem sérül a célpont. A lefegyverző támadást ekkor már csak -10 TÉ levonással hajtja végre. Ezen támadásait a kör elején be kell jelentenie. <br>
Öklözőként könnyedén képes kiütni ellenfeleit, minden fejre mért célzott támadása esetén az okozott sebzés a le­ ütésre nézve háromszorosának számít. (A célpont csak az eredeti sebzést szenvedi el.) Ezt a támadását a kör elején be kell jelentenie.
A karakterek ökle vagy fogásai ezen a szinten már egyaránt 1k10 Sp-t sebeznek. <br>
A karakter ezen a szinten már a hárommal magasabb méretkategóriába tartozó fegyverekkel szemben is alkalmazhatja a képzettség nyújtotta bónuszait.
		</p>
		
	</body>
</html>
