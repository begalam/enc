<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Pajzshasználat</h2>
		<h3>(II – Erő, Ügyesség)</h3>
		
		<p>Mind a síkokon vitézkedő seregek, mind a páros összecsapások színterén alapvető harcmodornak számít a pajzs használata, amikor a harcos egyik kezében fegyverrel, a másikban pajzzsal verekszik. A pajzs speciális harceszköz, funkcióját tekintve félúton áll a fegyver és a vértezet között. A vértezethez hasonlóan óvja viselőjét, mégis nem a már sikeres támadások okozta veszteséget mérsékli, inkább elhárítani igyekszik a találatot, akár egy fegyver.</p>
		<p>Alakjukat és méretüket tekintve a pajzsok rendkívül sok­ félék lehetnek, mi azonban az egyszerűség kedvéért három játéktechnikai csoportba soroljuk őket: kis pajzsok, melyek VÉ-je 20, közepes pajzsok, melyek VÉ-je 35 és nagy pajzsok, melyeké 50.</p>
		<p>Ahhoz persze, hogy ezeket a módosítókat élvezhesse is a karakter, nem elegendő magára aggatni, de használni is tudni kell a készséget. A pajzs használatát a fegyverforgatáshoz hasonló módon tanulni kell, hogy ne csak a pajzsok súlya adta MGT-t, hanem VÉ-jüket is birtokolja gazdájuk.</p>
		<p>Két pajzsot forgatni nem kivitelezhetetlen vállalkozás, de maximálisan két kis pajzzsal lehetséges.</p>
		<p>Ynev majd minden harcosa ért valamilyen szinten e tudományhoz, mégis vitathatatlan bajnokai a lovagrendek soraiból kerülnek ki.</p>
			<div>
				<b>1. fok:</b>
			</div>
		<p>A karakter képes a három pajzstípusból egyet használni (kicsi, közepes vagy nagy), de ekkor a pajzs csak szemből, illetve a pajzsos oldaláról védi hordozóját. A pajzsot viselő karaktert még sújtja a pajzs MGT-je, értéke levonódik a Tulajdonságokból.</p>
			<div>
				<b>2. fok:</b> 
			</div>
		<p>A karakter ezen a szinten, már minden pajzstípust használ, viszont, még mindig csak a szemből és a pajzsos oldalról jövő támadások ellen véd.</p>
			<div>
				<b>3. fok:</b>
			</div>
		<p>A pajzs ezen a szinten már a fegyverfor­gató oldaláról is védelmezi viselőjét, illetve a fegyvernélküli harcértékeivel támadhat is vele, bár ekkor elveszíti a pajzs adta VÉ-t a teljes körre. A manővert a kör elején kell bejelenteni és a karakter bármelyik harci cselekedetének ideje alatt bónusz támadásként végrehajthatja a fegyvertelen Támadó értékével. Ha karakter nem rendelkezik másik fegyverrel, vagy csak pajzzsal kíván támadni, úgy a közelharc egykezes fegyverrel időbeli megszorításai vonatkoznak rá. A pajzs sebzése l k6+Erőbónusz.  A pajzs MGT-je 1 ponttal csökken.</p>
	
			<div>
				<b>4. fok:</b> 
			</div>
		<p>Ezen a szinten pajzs MGT-je 2 ponttal csökken. Ha a pajzzsal sikeres támadás hajt végre, megpróbálhatja fellökni ellenfelét. Ilyenkor mind ő, mind ellenfele Erőpróbát dob, s ha a karakter nagyobb sikert ér el mint ellenfele, a földre döntés sikeres. Amennyiben rendje okítat különleges támadásokat, azok is ezen a szinten válnak számára elérhetővé.</p>
		
			<div>
				<b>5. fok:</b>
			</div>
	
		<p>A pajzs MGT-je immár 3 ponttal csökken, valamint ha támadni kíván a pajzzsal, nem veszíti el annak Védő értéket.</p>
	
	</body>
</html>
