<html>
	<body>
		<h2>Helyismeret</h2>
		<h3>(I – Intelligencia)</h3>
		
		<p>
		 A karakter ismereteinek összessége egy hely térképészeti, szociális (akár alvilági) berendezkedéséről. Minden karakter sajátja, a klánok, rendek, iskolák beavatottjai, tagjai bizonyos, az adott szervezetnél megjelölt szintű ismerettel indulnak saját szülőföldjükre vonatkozóan.
		</p>
		
		<p>
		<b>1. fok:</b>
		</br>
		A karakter a képzettség ezen fokán még csak ismerkedik a tájjal, csak híresebb épületeket, illetve terepalakzatokat ismer fel.
		</p>
		
		<p>
		<b>2. fok:</b> 
		</br>
		A  képzettségben ennyire elmerült karakter  már a híresebb személyek és lakhelyük, illetve nagyobb piacok, színházak, egyebek elhelyezkedésével, az őrség kaszámyáinak helyzetével, a tömlöcök fellelhetőségével is tisztában van.
		</p>
		
		<p>
		<b>3. fok:</b>
		</br>
		A környéket ennyire. ismerő személy, vagy tősgyökeres helybéli, vagy ha idegen, hát valami komoly terve van itt, mert már a helyi érdekességek és rejtettebb zugok nagy ismerőjének mondhatja magát, természetesen beállítottságától függően – Domvik papja valószínűleg az inkvizíció helyi központjainak, illetve a rejtett ispotályoknak a helyét ismeri, míg egy tolvaj inkább a biztos házak, megerősített italmérések, és bandaterületek határát vési eszébe.<br>Ha KM a próbát szükségesnek véli, azt a karakter +1 módosítóval dobhatja.
		</p>
		
		<p>
		<b>4. fok:</b> 
		</br>
		A karakter már könnyen eligazodik bárhol, ismeri a negyedek, bandák területeinek határát, ritka az olyan épület, amelynek lakóiról ne bírna legalábbis minimális ismeretekkel. Szinte bármi származási helyét képes felfedni a falak között, amit venni szeretne, és egyáltalán előfordul az adott nagyvárosban, országrészben.<br>
Ha KM a próbát szükségesnek véli, azt a karakter +2 módosítóval dobhatja.
		</p>
		
		<p>
		<b>5. fok:</b> 
		</br>
		Az ilyen mélységében egy adott területet ismerő karakter hatalmas tudás birtokosa; már minden épületet, vízmosást és barlangot ismer. Mindenkiről van néhány szónyi ismerete, aki őslakos az adott területen, még a titkos társaságok rejtett helyeiről is van elképzelése.<br>
Ha KM a próbát szükségesnek véli, azt a karakter +3 módosítóval dobhatja.
		</p>
		
	</body>
</html>
