<html>
	<body>
		<h2>Hajózás</h2>
		<h3>(II – Erő, Ügyesség, Állóképesség, Intelligencia)</h3>
		
		<p>
		 Tengerek, tavak és folyók megzabolázásának és hasznunkra hajtásának titkait tárja fel e tudomány. Alacsonyabb fokú képzettség ismerete esetén még csak kisebb tutajok, csónakok, magasabb fokon már nagyobb hajók, esetleg tengeri járművek irányítását fedi a képzettség. Alkalmazásához szükséges lehet Csomózás, Időjóslás, Térképészet, Hadvezetés megfelelő fokú ismerete, ha a KM szerint a hajó felszereltsége, vagy mérete megköveteli. <br> <br> A képzettség ismerete növeli a hajó sebességét harmadik fok felett, szintenként 10%-kal.
		</p>
		
		<p>
		<b>1. fok:</b>
		</br>
		A karakter egyelőre csak ismerkedik a hajózás tudományával, maximálisan apró evezős alkalmatosságok, tutajok irányításához ért, nyugodt vízen.
		</p>
		
		<p>
		<b>2. fok:</b> 
		</br>
		A gyakorlott karakter ezen a szinten, ha megvannak a megfelelő kiegészítő képzettségei már nagyobb hajókon is dolgozhat, vagy a korábban ismertetett evezős, tutajszerű járművekkel biztosabban bánik, még folyóvizeken vagy háborgó tavakon is.
		</p>
		
		<p>
		<b>3. fok:</b>
		</br>
		Hivatásos hajós, matróz, megfelelő képzettségekkel, akár kormányos is vagy kisebb hajó kapitánya. Evezősöknél és tutajoknál már akár viharban is megállja a helyét.
		</p>
		
		<p>
		<b>4. fok:</b> 
		</br>
		A mesteri hajós neve már ismert, mint tapasztalt kapitány vagy igen képzett kormányos, ha megvannak a megfelelő képzettségei. Már tengerjáró hajókon is parancsnokolhat, illetve evezősökön, tutajokon akár már zuhatagokon, vízeséseken is áthaladhat, ha ez végrehajtható.
		</p>
		
		<p>
		<b>5. fok:</b> 
		</br>
		A karakter legendás kapitány, tengerjáró, felfedező, evezősöknél igazi ördög. Ezek a parancsnokok, már szinte bármire képesek hajójukkal, ami egyáltalán elképzelhető. Bármekkora hajókat is parancsnokolhat.
		</p>
		
		<p>
		Itt megjegyzendő még, hogy tengeri csata esetén úgy dönthetjük el, hogy egy hajítógép, tűzköpő vagy bármely más alkalmatosság eltalálja e hajónkat, hogy a hajót irányító személy Hajózás képzettségével ellenpróbát dobatunk az ostromgépet irányzó karakter Ostromgépkezelés Szakma képzettsége ellenében, ahol minden 100 ynevi láb távolság után, amely elválasztja a szerkezetet a célponttól -1 levonást kap a kezelőszemélyzet a próbájára.
		</p>
		
		
	</body>
</html>
