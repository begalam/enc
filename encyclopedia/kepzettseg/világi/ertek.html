<html>
	<body>
		<h2>Értékbecslés</h2>
		<h3>(I – Intelligencia, Érzékelés)</h3>
		
		<p>
		 A képzettség a KM belátása szerint korlátlanul alkalmaz­ ható, de csak a karakter által ismert kultúrákra, vagy ősibb tárgyak esetén Történelem, esetleg Legendaismeret képzettségekkel kombinálva, mágikus tárgyak esetén pedig, a vonatkozó mágiaforma ismeretével párosítva.<br>
		 A karakterek ezzel a képzettséggel megismerhetik Ynev egyes országainak értékviszonyait, a helyi fizetőeszközök, illetve ingóságok, ingatlanok értékét, vagy felbecsülhetik egy tárgy minőségét. Megóvhatják magukat a mindennapos kellemetlenségektől, melyek egy tapasztalatlan vásárlóra leselkedhetnek Ynev bazárjainak, piacainak mélyén.
		</p>
		
		<p>
		<b>1. fok:</b>
		</br>
		Minden átlagember sajátja... a piacon felismeri a silány vagy romlott árut.
		</p>
		
		<p>
		<b>2. fok:</b> 
		</br>
		A karakter kultúrköre műremekeit és bármiféle értékkel bíró tárgyát, ingatlanát sikeres Intelligenciapróbával azonosíthatja és becsülheti fel.
		</p>
		
		<p>
		<b>3. fok:</b>
		</br>
		A szakavatott becsüs, már nagy biztonsággal nyilatkozik az általa ismert kultúrkörök alkotásairól, értékeiről +1 módosítóval dobott sikeres Intelligenciapróba után, illetve felismeri az idegen kultúra alkotta tárgyakban is az értéket, ha a fenti próbát sikeresen végzi el. A képzettség ezen fokán már a karakter egyfajta művészettörténeti tudással is bír.
		</p>
		
		<p>
		<b>4. fok:</b> 
		</br>
		A fenti próbát az általa ismert kultúrák esetén +2, az idegen kultúrák esetében +1 módosítóval végezheti el. <br>A karakter ezen a szinten kezdi el átlátni a nagy bankházak és kereskedőházak működését, az általuk képviselt értéket.
		</p>
		
		<p>
		<b>5. fok:</b> 
		</br>
		A karakter művészettörténeti tudása kultúrköreire szinte hiánytalan, a fenti becslést +3 módosítóval végezheti el. Idegen kultúrák esetén +2 módosító járul a próbáihoz.
		</p>
		
	</body>
</html>
