<html>
	<body>
		<h2>Időjóslás</h2>
		<h3>(II - Intelligencia, Érzékelés)</h3>
		
		<p>
		 Az időjóslás ezer szempontból elengedhetetlen fontosságú Ynev világán is. A tengerészek életében a biztonság, hadjáratok esetén a győzelem, az utazók számára pedig a kényelem biztosítéka. Nem csoda hát, ha sokan igyekeznek kifürkészni az időjárás szeszélyeit, hogy megjósolhassák az eljövendőt. Ezer módszer létezik erre: az egyszerű, tapasztalatokon alapuló következtetések levonásától egészen a misztikus megoldásokig – mint amilyen a madarak röptének megfigyelése, vagy a leölt állatok belső szerveinek bűbájos megolvasása. Egyet azonban le kell szögeznünk. Ezek a módszerek igenis működnek.
		</p>
		
		<p>
		<b>1. fok:</b>
		</br>
		Egyelőre még csak ismerkedik a karakter az időjóslás alapjaival. Maximum 1 napra előre képes előrejelzést felállítani, amely egy -1 módosítóval dobott sikeres Intelligenciapróba esetén pontos.
		</p>
		
		<p>
		<b>2. fok:</b> 
		</br>
		A karakter már gyakorlottan állít fel helyes előrejelzést akár egy hétre előre is, sikeres Intelligenciapróba esetén.
		</p>
		
		<p>
		<b>3. fok:</b>
		</br>
		A karakter már gyakorlott és szakavatott időjós, rövid távú, két hetes előrejelzéseket készít, amelyek +l módosítóval dobott Intelligenciapróba sikere esetén helyesek.
		</p>
		
		<p>
		<b>4. fok:</b> 
		</br>
		Az időjóslás mesteri szintű alkalmazója már akár egy hónapra előre képes távlati előrejelzéseket készíteni, Intelligenciapróbáját +2 módosítóval dobja.
		</p>
		
		<p>
		<b>5. fok:</b> 
		</br>
		A legendás időjós egy teljes év időjárását képes nagyjából előre jelezni, képes nyilatkozni egyes időjárásmágiák hosszabb távú kihatásairól, ha Intelligenciapróbáját +3 módosítóval sikeresen megdobja.
		</p>
		
	</body>
</html>
