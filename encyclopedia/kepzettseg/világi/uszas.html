<html lang="hu">
	<head>
		<link rel="stylesheet" href="../kepzettseg_tartalom.css">
	</head>
	<body>
		<h2>Úszás</h2>
		<h3>(I – Erő, Állóképesség, Egészség)</h3>
		
		<p>Ez a képzettség teszi képessé a karaktert arra, hogy ússzon,  vagy legalább is tapossa a vizet alacsonyabb fok ismeretében. Képzettebb karakter esetén már viharos, vagy folyóvizekben is képes haladni.</p>
		<p>Nehézvértezetben nem lehet úszni, a karakter azonnal elsüllyed.</p>
		<p>A felszerelés 20 ynevi fontonként 1-gyel csökkenti a képzettség alkalmazásának fokát, akárcsak a vihar vagy például az örvényes folyó.</p>
			<div>
				<b>1. fok:</b>
			</div>
		<p>Az úszó csak egy helyben evickélni, illetve vízbe esés esetén kedvező körülmények esetén képes partra jutni, persze csak felszerelés nélkül vagy annak elvesztésével. A karakter legfeljebb Állóképességének megfelelő számú percig tud lebegni a felszínen, ha addig nem ér partot, akkor percenként Állóképesség próbát köteles dobni, alkalmanként -1 módosítóval nehezítve, ha elvéti elfárad és elsüllyed.</p>
			<div>
				<b>2. fok:</b> 
			</div>
		<p>A karakter már tud úszni, legfeljebb annyiszor öt percig, amennyi az Állóképessége. Ha addig nem ér partot, akkor percenként Állóképesség próbát köteles dobni, minden alkalommal -1 módosítóval nehezítve, ha elvéti elfárad és elsüllyed.</p>
			<div>
				<b>3. fok:</b>
			</div>
		<p>A hivatásos úszó már teljes felszerelésben is képes egy-két métert úszni, kedvező körülmények között. Annyiszor tíz percig képes felszerelés nélkül úszni, amennyi az Állóképessége. Tízpercenként köteles Állóképesség próbát dobni, ha túllépné az időhatárt, minden alkalommal -1 módosítóval nehezítve, ha elvéti elfárad és elsüllyed.</p>
		
			<div>
				<b>4. fok:</b> 
			</div>
		<p>A fáradhatatlan úszó annyiszor félórán át képes úszni a fent vázolt körülmények között felszerelés nélkül, amennyi az Állóképessége. Majd húszpercenként köteles Állóképesség próbát dobni, ha túllépné az időhatárt, mínden alkalommal -1 módosítóval nehezítve.</p>
		
			<div>
				<b>5. fok:</b>
			</div>
	
		<p>A karakter majdhogynem természetes közege a víz, annyiszor egy órán át képes úszni a fent vázolt körülmények között felszerelés nélkül, amennyi az Állóképessége. Majd félóránként köteles Állóképesség próbát dobni, ha túllépné az időhatárt, minden alkalommal -1 módosítóval nehezítve.</p>
	
	</body>
</html>
