<html>
	<body>
		<h2>Szerencsejáték</h2>
		<h3>(II – Ügyesség, Intelligencia)</h3>
		
		<p>
		 A szerencse forgandó, de néha segíthetünk neki egy kicsit... A legtöbb szerencsejáték hideg fejjel, vagy a partner alapos megfigyelésével sikeresebbé tehető a számunkra. Ha a játékos csalni is szeretne, hát lelke rajta, de ekkor egy átvert ellenfél haragjával is számolnia kell.
		</p>
		
		<p>
		<b>1. fok:</b>
		</br>
		A  kezdő szerencsejátékos még csak ismerkedik a szerencsejátékokkal, kultúrköre egy-két játékát ismeri. A játék megnyerésére, vagy a csalásra irányuló próbáit -1 módosítóval dobja.
		</p>
		
		<p>
		<b>2. fok:</b> 
		</br>
		Az igazán gyakorlott játékos már kultúrköre 5 játékát ismeri. A próbáit módosító nélkül dobja.
		</p>
		
		<p>
		<b>3. fok:</b>
		</br>
		A karakter kultúrköre 10 játékát ismeri. A próbáit +1 módosítóval dobja. Ezen a szinten a karakter egy, a KM belátása szerint nehezített, sikeres próba  után akár másra is terelheti a csalás gyanúját.
		</p>
		
		<p>
		<b>4. fok:</b> 
		</br>
		A karakter már a kártyalapok, különféle bábuk és zsetonok mestere, kultúrköre 15 játékát ismeri, próbáit +2 módosítóval dobja. Ezen a szinten a karakter egy, a KM belátása szerint nehezített, sikeres próba után, akár másra is terelheti a csalás gyanúját úgy, hogy immáron kézzelfogható bizonyítékokat is képes kreálni. Lebuktatni csakis egy sikeres ellenpróbával lehetséges.
		</p>
		
		<p>
		<b>5. fok:</b> 
		</br>
		A karakter szinte mágikus képességekkel bír egy általa választott játéktípusban, ebben próbadobásához +4, a többi általa ismert játékban +3 módosító járul. Valószínűleg már kidolgozott egy-két játékot maga is.
		</p>
		
	</body>
</html>
