<html>
	<body>
		<h2>Vallásismeret</h2>
		<h3>(III – Intelligencia, Asztrál)</h3>
		
		<p>
		 A képzettséget istenekre, vagy panteonokra kell felvenni. Alapszinten lexikális ismereteket, magasabb szinten már a szertartások levezetéséhez is elegendő tudást ad a képzettség. Egészen magas szinten pedig már hitvitákra, szekták, irányzatok vezetésére is vállalkozhat a karakter.<br>
Amennyiben a karakter igazán belső meggyőződéssel és vallását gyakorolva, annak szabályait betartva hisz, akkor, a KM engedélyével képes hitét védekezésül az őt támadó aszt­ rál-, mentálvarázslatok ellen fordítani.
		</p>
		
		<p>
		<b>1. fok:</b>
		</br>
		A képzettséggel ismerkedő karakter már hallott az adott vallásról és ismeri alapvető törvényeit. A szertartásokat, fohászokat egy -1 módosítóval dobott Intelligenciapróbával ismerheti fel, ha a halló, illetve látótávolságán belül tartózkodik a kiszemelt pap vagy paplovag.
		</p>
		
		<p>
		<b>2. fok:</b> 
		</br>
		A közeli tapasztalatokkal bíró karakter már részt vett jónéhány szertartáson és felismeri az egyszerűbb elemeit a liturgiának. A szertartásokat és kegytárgyakat egy módosítók nélkül dobott Intelligenciapróbával ismerheti fel.<br>
A beavatott karakter immáron nem csak saját istensége, de más szférák urai által gyakorolt hatalmat is képes beazonosítani, azaz fogalmat alkotni más istenek papjai által bemutatott varázslatokról, ha járatos az adott kultúrában. Ebben az esetben sikeres Intelligenciapróbával azonosíthatja a létrehozott fohászt.<br>
Természetesen ez alól kivételt képeznek a különböző egyedi varázslatok.
		</p>
		
		<p>
		<b>3. fok:</b>
		</br>
		A karakter rendszeresen gyakorolja vallását és aktív egyházi életet él, rendszeresen meghallgatja, és magáévá teszi a szertartásokon elhangzottakat, részt vesz laikusként az egyház működésében. A szertartásokat és kegytárgyakat egy +l módosítóval dobott Intelligenciapróbával ismerheti fel. Ha karakter bír a Kegyelt előnnyel, akár istene papja is lehet. A karakter a Kegyelt előny birtokában az adott istenség varázslatait alkalmazza és képes a Kegy pontjai által megengedett varázslatokat a Szakrális mágia fejezetben leírtak szerint létrehozni.<br>
A pap, vagy paplovag a képzettség ezen fokán minden Tapasztalati szinten (már az elsőn is) +1 Kegy pontot nyer hitéből. Az így nyert Kegy pontok esetén mindig az adott szinten aktuális képzettség fok számít. Tehát, ha Assero atya 4. ről 5. Tsz.-re lépve felveszi a képzettség 5. fokát, s eddig csak a 4. fokkal bírt akkor immáron már majd minden szintlépéskor innentől kezdve 3 plusz Kegy pontot kap. Ez azonban nem befolyásolja a korábban kapott Kegy pontjai számát.<br>
Ha a  karakter  igazán  erős  hittel  bír,  akkor  szintenként 1 pont járul az Asztrális- és Mentális TME-hoz. Ezt a fajta védelmet nem lehet lerombolni, csakis akkor, ha a karakter hitét képesek megingatni. A Statikus pszi pajzsokkal ellentétben ez a fajta védelem képes lebontása nélkül is beengedni varázslatokat, ha a játékos ezt kívánja.<br>
A képzettség szakavatott ismerője az Intelligenciapróbáját +1 módosítóval dobja, a fenti megkötések továbbra is érvényesek. Sikeres próba esetén a KM belátására bízva, akár a fohász hátra hagyta jelekből is kiolvashat némi információt.
		</p>
		
		<p>
		<b>4. fok:</b> 
		</br>
		A hírneves hittantudós az adott vallás nagy ismerője, akár hitvitákban is részt vehet. A szertartásokat, kegytárgyakat, esetleges ismertebb ereklyéket és eretnek tanokat, a Szakrális mágia fohászait egy +2 módosítóval dobott Intelligenciapróbával ismerheti fel.
A karakter a képzettség ezen fokán már hitéből eredően. szintenként 2 pontot kap az Asztrális és a Mentális TME-hoz.<br>
A pap vagy paplovag a képzettség ezen fokán minden Tapasztalati szinten +2 Kegy pontot nyer hitéből.<br>
A felszentelt személy ezen a szinten már komoly mágikus erővel és igen nagy elmélyüléssel bír istene tanaiban, ezért az Általános varázslatokat alap Erősítésen Kegy pontok feláldozása nélkül idézi meg.
		</p>
		
		<p>
		<b>5. fok:</b> 
		</br>
		A legendás egyháztudós, egyházfő az adott vallás istenének, isteneinek nagy ismerője, képes akár az istenségek más megjelenési formáit is azonosítani esetleg más vallásokban, ha erre megfelelő forrás akad a kezébe. Tudományával mindenesetre csínján kell bánni, hiszen esetleges ellenlábasai könnyen máglyára küldhetik. A szertartásokat, kegytárgyakat, esetleges ismertebb ereklyéket és eretnek tanokat, a Szakrális mágia fohászait egy +3 módosítóval dobott Intelligenciapróbával ismerheti fel.<br>
A karakter a képzettség ezen fokán már, hitéből eredően szintenként 3 pontot kap az Asztrális és a Mentális TME-hoz.<br>
A pap vagy paplovag a képzettség ezen fokán minden Tapasztalati szinten +3 Kegy pontot nyer hitéből.<br>
A pap vagy paplovag ezen a szinten már annyira elmélyedt istene tanaiban, annyira magáévá tette az ő igazságait, hogy képes új rituálékat és litániákat kérni istenétől hétévente egy­ szer. Természetesen a fohász csak az istenség jóindulatából lehet sikeres. (Ám minden esetben a KM-é a döntő szó, ő bírálja el a játékos által megalkotott új fohászt is.)
		</p>
		
	</body>
</html>
