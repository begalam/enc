<html>
	<body>
		<h2>Ősi nyelv</h2>
		<h3>(IV – Intelligencia)</h3>
		
		<p>
		 A karakter már igazi csodadoktor. Ötödik fokú betegségeket, mérgezéseket diagnosztizál és gyógyít. Akár még végtagok visszavarrására is vállalkozhat. Intelligenciapróbáját +3 módosítóval dobja.
		</p>
		
		<p>
		<b>1. fok:</b>
		</br>
		A karakter felismeri az adott nyelvet, ismeri néhány írásjelét, esetleg rettegettebb rúnái közül maximum egyet-kettőt.
		</p>
		
		<p>
		<b>2. fok:</b> 
		</br>
		A karakter lassan, betűnként olvassa a nyelvet, s egy­szerűbb szövegeket még ugyan nagyobb hézaggal, de fordít is. Már biztos tudással bír a veszedelmes jelek nagy részéről.
		</p>
		
		<p>
		<b>3. fok:</b>
		</br>
		A karakter néha ugyan hibákkal, de írja az adott nyelvet és egyszerűbb szövegeket magabiztosan fordít. Ha létezik az adott nyelvnek ma is beszélt formája, annak leg­ elemibb szavait megformálni is képes.
		</p>
		
		<p>
		<b>4. fok:</b> 
		</br>
		A karakter töredékesen bár de beszéli a nyelvet, bonyolultabb értekezések fordításával is megpróbálkozhat.
		</p>
		
		<p>
		<b>5. fok:</b> 
		</br>
		A karakter már következtetni is bír bizonyos a szöveg származását, íróját érintő információkra, akkor is, ha a szövegben tartalmi utalás erre nem található. Afféle nyelvészeti, nyelvtörténeti háttértudást kap a kezébe a képzettség ezen szintű birtokosa.
		</p>
		<hr>
		<h3>Humán kultúrák:</h3>
		
		<em><b>Crantai,</em></b>
		Északfölde első nagy emberbirodalmának nyelve, melyet a kyr hódítók tapostak sárba és feledésbe a birodalommal együtt. Főleg északi természeti népek nyelveiben fedezhetőek fel jövevény szavai, illetve egyes nagyobb könyvtárak titkos rekeszeiben találhatunk efféle nyelven íródott iratokat, melyek jórészt természetszellemek és a síkmágia, késő Cranta idején pedig a nekromancia titkaiba nyújthatnak bepillantást. írásmódja a kép és szimbólumírás érdekes keveréke.<br><br>
		
		<em><b>Lupár és dolamin,</em></b> A már Cranta ideje előtt, majd huszonötezer esztendeje itt élő nomád, majd földművelő népesség nyelve, amely először a crantai, majd a kyr uraknak behódolva őrizte meg majdnem eredeti formáját. Írásbelisége csakis az uralkodó kaszt számára létezett, mely bukása nyomán a feledés homályába veszett. Jelenlegi ismert formája a Quironeia déli partját lakó lupárok és dolaminok rontást és balszerencsét űző csaska jelei, hurkai, melyeket még ma is alkalmaznak a partvidék tapasztalati mágiát űző sámánjai, boszorkányai. Megjegyzendő mindenesetre, hogy a helyi szájhagyomány állja a versenyt a kyr írásbeliséggel az általa átölelendő idő távlatában, és meglepő módon, kevéssé torzítja az eképpen megőrzött tudást. <br><br>
		
		<em><b>Godon,</em></b> a Délvidék első nagy emberek alapította varázslóbirodalma, melyet évezredes tündöklés után Krán taszított a nemlétbe. A pyarronita, Lar-Dor városában tanult varázstudók mágikus nyelve, a godoni egyszerűsített változata. Az általa történő varázslás, csak a Mágikus fogékonyság előny felvételével, illetve a varázslóiskola elvégzésével válik lehetővé.<br>
		
		<h3>Inhumán kultúrák</h3>
		
		Az <em><b>óelf</em></b> nyelv, a hatodkor előtt élt elfek misztikus hatalomtól átjárt nyelve, melyet csakis az elf királyságok valamelyikében, esetleg Haonwellben  vagy Erionban tanulmányozhat a kíváncsi karakter.<br>
A nyelvben rejlő mágikus hatalom csakis tisztavérű óelfek számára elérhető. A játékos karakter csupán az emberelőtti történetírás kincseihez férhet közelebb általa. Írásbelisége a hólyagírás.<br><br>


A <em><b>kyr</em></b> nyelv, a majd húszezer esztendeig virágzó kyr birodalom nyelve, mely kiforrottságában képessé tette a hódítókat Ynev jelenlegi egyik leghatalmasabb misztikus művészetének megalkotására. Írásbelisége rúnák és jelek sorozata, a világ­ egyetem mágikus leírása.<br>
Északfölde minden varázslóiskolája ezen nyelv és rúnáinak használatát oktatja, az általa történő varázslás csak a Mágikus fogékonyság előny felvételével, illetve a varázslóiskola elvégzésével válik lehetővé.<br><br>

<em><b>Aquir,</em></b> a káoszt és halált szolgáló ősi népek, az Első, Másodkor szülte, más létsíkokról bevándorolt, romlott ősfajok összefoglaló neve, és az általuk használt valamennyire egységes nyelv elnevezése. Az isteni nyelvekhez legközelebb álló, főleg a pusztítás dialektusaiban elmélyedt varázsnyelv. A nyelvből eredő mágikus hatású hatalomszavak használatához a karakternek aquir vérű ősökkel kellene büszkélkednie, így használata játékosok számára nem elérhető.<br>
Írásbelisége igen fejlett és sokrétű, a csak térben értelmezhető látványfeliratoktól, a szimbolikus értelmű festmény-soroktól, a rúnaírásig bezárólag. A karakter valamely egyetemi könyvtár zárolt rekeszeiben, vagy a sötét birodalmak, Gorvik, Toron varázslóiskoláiban, esetleg valamely gonosz szekta szolgálatában tanulhatja a nyelvet és írásmódjait.<br><br>

<em><b>Törpe,</em></b> Észak-Ynev szorgos, dolgos népe, kikben viszonylag kevesen ismernék fel a kyrek előtti korok egyik hatalmas, az ómágiát még ma is birtokló fajainak egyikét.
A híl nyelv ma már nem telítődik az ősök hatalomtól zengő, tárnákat rengető erejével, mégis nagy kincs birtokába juthat ezen nyelv ismerője, már ha a keményfejű törpék titkaikba avatják. Hiszen az északi historikusok rákfenéjétől, a Kyr Birodalom és utódállamainak elfogult történetírásától független, csak a törpékre jellemzően egyenes leírásokra és forrásokra bukkanhat az illető.<br><br>
		
		
	</body>
</html>
