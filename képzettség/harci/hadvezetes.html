<html>
	<body>
		<h2>Hadvezetés</h2>
		<h3>(III – Intelligencia, Karizma)</h3>
		
		<p>
		 A Hadvezetés nem a párviadalszerű összecsapások, hanem a csatamezök és háborúk nélkülözhetetlen képzettsége, a tisztek, lovagok és rendszeresen háborúskodó nemesek sajátja. Segítségével csapatokat vezethet, ütközeteket vívhat meg birtokosa, magasabb fokú ismerete esetén pedig (Lélektannal, Térképészettel, Történelemmel, Alakzatharccal) alkalmazásával már háborúk levezénylésébe, megtervezésébe is belefoghat. Ezesetben a vezénylendő sereg méretétől és a hadjárat hosszától függően a KM feladata a szükséges képzettségek megállapítása.<br>
Mindenesetre leszögezendő, a jó hadvezér nem biztos, hogy jó harcos. Ynev történelme számtalan rokkant vagy beteg hősről, legendás alakról bír feljegyzésekkel, kik testi fogyatékosságuk ellenére szárnyaló szellemükkel háborúkat, csatákat nyertek meg.<br>
Két hadvezér szembekerülésekor a köztük lévő képzettségi fokonként 3 ponttal emelkedik a képzettebb vezető alárendeltjeinek Bátorsága.
		</p>
		
		<p>
		<b>1. fok:</b>
		</br>
		A bölcs ember ezen a szinten még csak ismerkedik a tudomány alapjaival, mások munkásságát tanulmányozza. A kialakuló forgatagban, ha lehetősége van rá, beazonosíthatja az ellenfél főbb erőit, azok elhelyezkedését. Maximálisan 10 ember vezetésére képes.
		</p>
		
		<p>
		<b>2. fok:</b> 
		</br>
		A karakter hivatásos kardforgató, lovag, egyszóval parancsnok. Képes értelmezni felettese utasításait és végrehajtani azok parancsait csapatával. Az alakulat pusztulásával járó parancsok kiadásakor köteles Karizma próbát tenni. Ha ez sikertelen, akkor emberei megtagadják az engedelmességet. Maximálisan 100 ember vezetésére képes.
		</p>
		
		<p>
		<b>3. fok:</b>
		</br>
		Az ilyen szinten képzett parancsnok már igazi veterán, sok csatát látott Alárendeltjeinek, ha követik parancsait az éppen végrehajtott hadmozdulattól függően +5 TÉ-t vagy VÉ-t biztosít.<br>
A fent leírt Karizma próbát +1 módosítóval dobhatja. Maximálisan 1000 ember vezetésére képes.<br>
Ezen a szinten már képes – ha bír a KM által meghatározott fokon a fönt felsorolt képzettségekkel, vagy vannak tanácsadói – kisebb hadjáratok levezetésére a sereg széthullása, utánpótlási problémák nélkül.<br>
Ha bír a képzettség leírásánál felsorolt képzettségek 5. fokával, vagy tanácsadói bírnak a követelményekkel, akkor együttműködésük esetén egy +1 módosítóval dobott sikeres Intelligencia próbával egy megtervezett hadjárat sikeréről képes előre nyilatkozni, az összegyűjtött információk fényében.
		</p>
		
		<p>
		<b>4. fok:</b> 
		</br>
		Az ennyire képzett vezér már ritkaság, országonként egy-kettő, ha akad. Előre kidolgozott haditervei +10 TÉ vagy VÉ módosítót juttatnak csapatainak, ha képes őket kivitelezni. A sereg ellátását bármely területen képes megszervezni, kivitelezni, ha az fizikailag lehetséges – e döntés a KM jogköre.<br>
A fent leírt Karizma próbát +2 módosítóval dobhatja. Maximálisan 10.000 ember vezetésére képes.<br>
Ha bír a képzettség leírásánál felsorolt képzettségek 5.fokával, vagy tanácsadói bírnak a követelményekkel, akkor együttműködésük esetén egy +2 módosítóval dobott sikeres Intelligencia próbával egy megtervezett hadjárat sikeréről képes előre nyilatkozni, az összegyűjtött információk tükrében.
		</p>
		
		<p>
		<b>5. fok:</b> 
		</br>
		A karakter stratégiai, taktikai zseni, puszta jelenléte hírneve miatt +5 Bátorság bónuszt ad alárendeltjeinek.<br>
A fent leírt Karizma próbát +3 módosítóval dobhatja. Az általa vezetett csapatoknak nincs létszám korlátja.<br>
Ha bír a képzettség leírásánál felsorolt képzettségek 5. fokával, vagy tanácsadói bírnak a követelményekkel, akkor együttműködésük esetén egy +3 módosítóval dobott sikeres Intelligencia próbával egy megtervezett hadjárat sikeréről képes előre nyilatkozni, az összeszedett információk fényében.
		</p>
		
	</body>
</html>
