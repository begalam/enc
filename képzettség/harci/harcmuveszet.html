<html>
	<body>
		<h2>Harcművészet</h2>
		<h3>(IV – Erő, Gyorsaság, Ügyesség, Akaraterő)</h3>
		
		<p>
		 A képzettség nem csak egy harcmodor, de a test-test elleni küzdelem és a harcművész fegyverek használatának tudománya, a lélek összpontosító képességének kifejlesztése. Ezen képzettség segítségével képes a karakter testét és harcművész fegyvereit a Sárkány-harc megkövetelte rendben és harmóniában alkalmazni. Nem slan felhasználók esetén ez a képzettség teszi igazán veszedelmessé ökölcsapásaikat és rúgásaikat.
A képzettséget stílusonként kell felvenni pl.: Harcművészet (Avad-ka-kinito) 2. fok. Ekkor a karakter az adott szinten képes a stílusirányzat tartalmazta összes fegyver, illetve pusztakezes technika alkalmazására. Azonban 3. foktól a Fegyverhasználat képzettséghez hasonlóan itt is el kell dönteni, hogy a stíluson belül oktatott fegyverek közül, melyiket, esetleg a fegyvertelen harcművészetet kívánja-e  tanulni a karakter. Természetesen a képzettség  nyújtotta  bónuszok is csak ezen fegyverre, vagy a fegyvertelen technikára vonatkoznak, pl. Harcművészet 4. fok (tonfa).
A kardművész karakter fegyvereit (Slan kard és Slan tőr) szintén ezen képzettség segítségével képes a Sárkány-harcban alkalmazni – ezért forgatásukhoz fegyverhasználat képzettség nem szükséges.
<p>
A karakter az összecsapásokban a Fegyverhasználatnál ismertetett módon, a képzettség szintjétől függően, a harcművészetben alkalmazott fegyver méretkategóriája szerint vesz részt. Azonban e fegyverek a Harcművészet képzettség alkalmazása miatt eggyel magasabb méretkategóriájúnak számítanak,  mint ami fel van  tüntetve az  adott harckészségnél a Fegyverek c. táblázatban.
Tehát, ha egy lándzsát fegyverhasználat képzettséggel forgat egy városi őr, akkor ő egy 5. méretkategóriájú fegyverrel harcol. Míg ugyanez a lándzsa egy erre specializálódott harc­ művész kezében már 6. méretkategóriájúnak számít.
Emellett abban az esetben, ha fegyvert nem alkalmaz a képzettség birtokosa, puszta teste már akkor is 2. méretkategóriába számít, s a 3. foktól kezdve a Fegyverhasználatnál leírtak szerint kapja a bónuszokat.
</p>
		</p>
		
		<p>
		<b>1. fok:</b>
		</br>
		A tanuló még csak a formagyakorlatok és iskolánként eltérő szellemiség alapjaival ismerkedik, nem sújtják már a képzetlenségből eredő negatív módosítók.
		</p>
		
		<p>
		<b>2. fok:</b> 
		</br>
		A karakter megtanult harcolni az adott stílusban, már megkapja a fegyver vagy a stílus harcértékeit, innentől kezdve az így megnövelt harcértékeivel vesz részt az összecsapásokban. (A pusztakezes harc sebzésére vonatkozó stílusok sebzéseit lásd az iskolák leírásánál a 77. oldalon).
		</p>
		
		<p>
		<b>3. fok:</b>
		</br>
		A képzettség birtokosa már veszedelmes harcmű­ vész, a fegyveres vagy pusztakezes harcértékeihez KÉ: +2, TÉ: +5, VÉ:+5 módosító járul.<br>
Az ilyen szinten képzett harcművész már képes -50 TÉ­ vel végrehajtott sikeres találat esetén lefegyverezni ellenfelét, vagy éppenséggel eltörni annak harci eszközét (akár pajzsot is), ha a fegyver eltöréséhez elegendő STP-t sebez rajta (nem szükséges egyetlen támadásból). Illetve a karakter képes kihasználni a fegyvere, ökle, esetleg rúgásai átütő, páncélromboló  képességét, akkor csapásainak  ezen a szinten 1 ponttal csökkentett SFÉ-vel állnak ellen a páncélok. Természetesen puszta kézzel, illetve abban az esetben ha a fegyver képes a fenti manőverek végrehajtására. (Lásd a fegyverek speciális tulajdonságait a Fegyverek című táblázatban a 197. oldalon).
		</p>
		
		<p>
		<b>4. fok:</b> 
		</br>
		A karakter már mestere az adott fegyver forgatásának vagy a pusztakezes harcművészetnek, harcértékeihez KÉ: +5, TÉ: +10, VÉ: +10 (a bónuszok nem adódnak össze a 3. fokon szereplőkkel.)<br>
Az ilyetén szinten képzett harcművész már képes -30 TÉ­vel végrehajtott sikeres találat esetén lefegyverezni ellenfelét, vagy épp eltörni annak harci eszközét (akár pajzsot is), ha a fegyver eltöréséhez elég STP-t sebez rajta (nem szükséges egyetlen támadásból). Emellett a karakter képes kihasználni teste és a fegyver átütő, páncélromboló képességét; csapásainak ezen a szinten 2 ponttal csökkentett SFÉ-vel állnak ellen a páncélok. Természetesen puszta kézzel, illetve abban az esetben ha a fegyver képes a fenti manőverek végrehajtására. (Lásd a fegyverek speciális tulajdonságait a Fegyverek című táblázatban a 197. oldalon).
		</p>
		
		<p>
		<b>5. fok:</b> 
		</br>
		A karakter legendás mestere választott fegyvere forgatásának, illetve a pusztakezes harcművészetnek, túlütés küszöbe 10 ponttal csökken, Sebzése +l ponttal nő.<br>
Az ilyetén szinten képzett harcművész már képes -10 módosítóval végrehajtott sikeres találat esetén lefegyverezni ellenfelét vagy épp eltörni annak harci eszközét (akár pajzsot is), ha a fegyver eltöréséhez elég STP-t sebez rajta (nem szükséges egyetlen támadásból). Emellett a karakter képes kihasználni teste, illetve a fegyver átütő, páncélromboló képességét; csapásainak ezen a szinten 3 ponttal csökkentett SFÉ-vel állnak ellen a páncélok. Természetesen puszta kézzel illetve abban az esetben ha a fegyver képes a fenti manőverek végrehajtására. (Lásd a fegyverek speciális tulajdonságait a Fegyverek című táblázatban a 197. oldalon).
		</p>
		
	</body>
</html>
