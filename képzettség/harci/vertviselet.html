<html>
	<body>
		<h2>Vértviselet</h2>
		<h3>(II – Erő)</h3>
		
		<p>
		 Harcászati értelemben Ynev a hidegfegyverek virágkorában él. Az átlagos harcos kardban, tőrben, buzogányban gondolkodik, s ezek ellen a legjobb védelem, ha az ember annyi keményre edzett fémet halmoz magára, amennyit csak elbír. Ezt a gyakorlatot a kontinens népei már korok óta gyakorolják, annak ellenére, hogy a rengeteg fém viselése lelassítja, akadályozza viselőjét; ezt nevezzük Mozgásgátló tényezőnek (MGT).<br>
Ezen akadályozó erő hatására fejlődött ki az évezredek során az a sajátos képzettség, amely megedzi és képessé teszi birtokosa testét az irgalmatlan súlyú vértek viselésére is.<br>
A vértezeteket anyaguk és típusaik szerint három csoportba soroljuk, az egyikbe a Könnyűvértezetek, azaz a nem fém vértezetek  (posztóvért, bőrpáncél), a másodikba a Rugalmas Nehézvértek (gyűrűs vért, sodronying, brigandin, láncing, pikkelyvért), míg a harmadik csoportba a Merev Nehézvértek tartoznak (lemezvért, mellvért, fél­ vértezet, teljesvért). A különböző klánok, rendek, iskolák speciális vértezeteit lásd az adott klán, rend, iskola vagy a fegyverek leírásánál.<br>
Képzetlenség esetén a karakter, ha könnyűvértet ölt magára képes viselni azt, de az MGT egésze érvényesül. Ha nehézvérttel próbálkozik, akkor az MGT érvényesül, illetve az irdatlan tömeg alatt tántorogva a karaktert a képzetlen fegyverforgatásból adódó negatív módosítók sújtják. A nehézvértet képzetlen személy maximálisan az Állóképességének megfelelő körig képes viselni, majd kimerülten, és továbbiakban a Harc kábultan módosítóit is elszenvedni (KÉ: -10 TÉ:-20 VÉ: -10, CÉ: -30)
		</p>
		
		<p>
		<b>1. fok:</b>
		</br>
		A karakter izomszakasztó, több heti verejtékes gyakorlás után nemcsak Könnyűvértezeteket, hanem Rugalmas Nehézvértezeteket is képes viselni.
		</p>
		
		<p>
		<b>2. fok:</b> 
		</br>
		A képzettség birtokosának teste lassan átformálódik azzá a masszív felépítésű, nehézcsontozatú alakká, aki tapasztalataival és rengeteg munkával már kihasználja a páncél felépítése adta lehetőségeket és segítségükkel huzamosabb ideig képes hordozni a terhet. A Könnyűvértezetek MGT-je 1-gyel csökken. A karakter már bármiféle Nehézvértezetet viselhet.
		</p>
		
		<p>
		<b>3. fok:</b>
		</br>
		Az ilyen fokon képzett karakter már  igazi páncélos vitéz,  még kevésbé  zavarják  a  nehezebb vértezetek. A Nehézvértek MGT-je 1-gyel csökken, a Könnyűvértezeteké 2-vel csökken. A karakter képességei miatt már ösztönösen alkalmazza a páncélzata nyújtotta lehetőségeket a csapások hárítására, mérséklésére, az általa viselt vértezetek SFÉ-je 1 ponttal magasabbnak számít.	
		</p>
		
		<p>
		<b>4. fok:</b> 
		</br>
		A képzettség ezen fokának birtokosa már igen nagy gyakorlattal bír a vértviselésben, a Nehézvértezetek MGT-je 2-vel csökken, az általa viselt páncélok SFÉ-je 2 ponttal magasabbnak számít.
		</p>
		
		<p>
		<b>5. fok:</b> 
		</br>
		„Páncélban született" tartják az efféléről a bölcsek és a köznép egyaránt, már szinte észrevétlen hordozza az irdatlan vasakkal felszerelt teljes vértezeteket is, a Nehézvértezetek MGT-je 3-mal csökken, az általa viselt vértek SFÉ-je 3 ponttal magasabbnak számít.
		</p>
		
	</body>
</html>
