<html>
	<body>
		<h2>Vakharc</h2>
		<h3>(III – Érzékelés)</h3>
		
		<p>
		 A képzettség a vakharcosok, illetve leginkább felkészültebb fejvadászok, tárnaharcosok sajátja. A képzettség segítsége nélkül a megvakult, vagy vaksötétbe került karakter a Harc vakon (KÉ: nincs, TÉ: -60, VÉ: -60 CÉ: -150) módosítóit, a láthatatlan ellenféllel küzdők, pedig a Harc láthatatlan ellenféllel (KÉ: nincs, TÉ: -30, VÉ: -30 CÉ: -75) módosítókat szenvedik el.<br>
A Vakharcnak csak akkor veszi hasznát a karakter, ha képes a hangok, zajok, neszek alapján hozzávetőlegesen betájolni ellenfele helyzetét, a lesújtó penge suhogásából megsejteni a támadás irányát, a csikorduló fém hangjából megállapítani, hogy ellenfele visel-e vértet vagy pajzsot stb. Hangzavarban, csatatéren vagy bármely más zajos helyen a képzettséget csak egy fokkal alacsonyabban alkalmazhatja emiatt.
		</p>
		
		<p>
		<b>1. fok:</b>
		</br>
		A karakter harcolni ezen a szinten még nem tud, képessége botlás, nagyobb tárgyakkal történő ütközés nélküli haladásra jogosítja fel.
		</p>
		
		<p>
		<b>2. fok:</b> 
		</br>
		A képzettség alkalmazója már éles helyzetben is hasznát veszi a képzettségének. A Harc vakon módosítók helyett már csak egy Harc láthatatlan ellenféllel módosítót kap, hiszen képes látása híján hallására (az ellenfele ütötte apró zajokra, neszekre), és megérzéseire támaszkodni. Ám láthatatlan ellenféllel szemben továbbra is elszenvedi a negatív módosítókat. Bármely más látást rontó helyzetben, mely nem teljes vakságot okoz, csak KM által meghatározott módosítók felét szenvedi el.
		</p>
		
		<p>
		<b>3. fok:</b>
		</br>
		Az alkalmazó látást rontó, de vakságot nem okozó helyzetben már levonások nélkül harcol. Teljesen vakon vagy láthatatlan ellenféllel szemben pedig egy csökkentett KÉ:-10, TÉ: -20, VÉ: -20, CÉ: -50 módosítóval kell számolni.
		</p>
		
		<p>
		<b>4. fok:</b> 
		</br>
		A vakharcos innentől kezdve hagyatkozik leginkább az ösztöneire, megérzéseire. Negatív módosítók immáron nem sújtják.
		</p>
		
		<p>
		<b>5. fok:</b> 
		</br>
		A Játékos karakter ezen a szinten nem tanulhatja a képzettséget, csak ha vaknak született, vagy ha legalább már öt éve világtalan. Ezen a szinten, ha a  harcoló feleknek sötétben  kell hadakoznia,  akkor a vakharcos már egy bónusz KÉ: +5, TÉ: +10, VÉ: +10 módosítóval is számolhat.
		</p>
		
	</body>
</html>
