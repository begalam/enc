<html>
	<body>
		<h2>Fájdalomtűrés</h2>
		<h3>(II – Akaraterő, Állóképesség)</h3>
		
		<p>
		 A képzettség birtokosa sokat megélt szívós ember. Képes a teste figyelmeztetéseként jelentkező fájdalmat rövid, vagy hosszú távon lebírni, hogy elméjét tisztán, testét pedig mozgásban tarthassa minél tovább.
Az efféle tapasztalatokkal rendelkező karakter hosszútávfutó, harcos, esetleg sokat megélt szerencsevadász, vándor, aki nem riad vissza a hétköznapok jelentette fájdalmaktól, esetleg olyan személy, aki magasabb szinteken némi gyakorlással már szinte teljesen képes elszakadni testétől, addig sanyargatva, kihasználva annak tartalékait, míg az egyáltalán lehetséges.
		</p>
		
		<p>
		<b>1. fok:</b>
		</br>
		A karakter durva közegben nőtt fel, esetleg rendszeresen kénytelen testi épségét kockára tenni, netalántán gyakran kénytelen fizikumát a végleteken túlhajszolva újra és újra felülmúlni önnön teljesítőképessége határait.
A karakter bármely esetben, mely tőle Állóképesség vagy Akaraterő próbát követelne meg – kizárólag fizikai kimerültség, ájulás, egyéb fájdalmak elviselése, kínzás stb., de semmiféleképpen mágikus procedúrák, vagy más szellemibeavatkozások ellensúlyozására tett kísérlet esetén – az adott helyzetnél ismertetett módosítók mellett még egyszer -1 módosítóval megismételheti a próbáját, az eredeti próba kudarca esetén.
		</p>
		
		<p>
		<b>2. fok:</b> 
		</br>
		A karakter már igen széleskörű tapasztalatokkal bír bizonyos sérülések fájdalmának leküzdésében. A karakter egy sikeres Akaraterő, vagy Állóképesség próba után figyelmen kívül hagyhatja az Fp sérülések okozta negatív módosítókat. Természetesen újabb sérülések esetén a karakter újabb próbát köteles dobni.
Az 1. fokén ismertetett „Újra dobást” a karakter már csupán az adott szituációban leírt módosítókkal hajtja végre.
		</p>
		
		<p>
		<b>3. fok:</b>
		</br>
		 képzettség ezen fokának birtokosa már igazi túlélő. A különböző fájdalmak leküzdésére szolgáló próbáját, illetve a fent ismertetett „újra dobást” (az adott szituáció módosítói mellett) immáron +1 módosítóval végezheti el.
A karakter egy +1 módosítóval végrehajtott sikeres próba esetén akkor is képes talpon maradni, ha Fp-i nullára csökkennének. Ebben az esetben azonban minden körben köteles elvégezni a próbadobást. Sikertelenség esetén azonnal elájul. Természetesen Ép-i elfogytával a karakter azonnal elájul és meghal a dobás sikerétől függetlenül.
Az ilyen szívós személy már könnyedén gyűri le a fájdalmat, Fp-ihez szintenként +1 járul.
		</p>
		
		<p>
		<b>4. fok:</b> 
		</br>
		A képzettség ilyen szintű birtokosa a vonatkozó     Tulajdonságpróbáját immáron +2 módosítóval teheti, illetve a korábbiakhoz képest szintenként nem +1, hanem +2 Fp-t kap.
		</p>
		
		<p>
		<b>5. fok:</b> 
		</br>
		A karakter szinte teljesen érzéketlen a fájdalomra, vonatkozó Tulajdonságpróbáját már +3 módosítóval dobhatja. Szintenként +3 Fp-t kap.
		</p>
		
	</body>
</html>
