<html>
	<body>
		<h2>Harci láz</h2>
		<h3>(II – Állóképesség, Egészség)</h3>
		
		<p>
		 Igen riasztó vagy magasztos külsőségek között jelentkező harci képzettség, amelyet a történelem folyamán majd min­ den civilizáció és kultúra felfedezett magának. A módszer lényege, hogy a kellőképp feltüzelt harcos nagyobb lelkesedéssel és lendülettel veti magát a csata forgatagába; vadul lobogó, vagy épp fehéren izzó, csendes gyűlöletét koncentrálva fordítja ellenfelei ellen.
A képzettség alkalmazása során a karakter valamely monoton ingerre összpontosítva lovallja magát eksztázisba. Ez lehet dobszó, zene vagy akár egy litánia is, amire a karakter kondicionálja magát, majd dühe erejét felhasználva, azzal kitöltve tudatát tör előre, nem foglalkozva saját teste, életösztöne jelzéseivel, csakis az ellenfél elpusztítására koncentrálva. Igaz, teljesen más oldalról és megközelítés alapján, de a képzettség valaha volt leggyakorlottabb alkalmazói közt leginkább az északi barbárok szent tombolóit, illetve Kyria pusztítóit találjuk. Ez utóbbiak és módszerük már-már megközelíti a slanek által létrehozott Sárkány-harcot; csak egyetlen vékony, de áthághatatlan határvonal a szellemi béke hiánya választja el őket tőle.
A Harci lázba lovait karakter felismeri ugyan társait, de csak +2 módosítóval dobott Asztrál próba esetén kíméli őket. A próbát körönként újradobhatja. A csata végeztével sikeres Asztrál próba dobás szükségeltetik a révület megszüntetéséhez az alkalmazó részéről szintén +2 módosítóval.
A féktelen tombolás közepette az alkalmazó nem gondol saját testi épségére, így pajzsát – ha visel is ilyet – nem használja.
		</p>
		
		<p>
		<b>1. fok:</b>
		</br>
		A karakter mesterségesen előidézheti a Harc gyűlölettel (KÉ: +5, TÉ: +5, VÉ: -10) helyzetet, megkapva annak módosítóit.
		</p>
		
		<p>
		<b>2. fok:</b> 
		</br>
		A gyakorlott alkalmazó az őrjöngés ideje alatt nem esik össze, ha esetleg Fp-i nullára csökkennének, csak Ép-i elfogytával veszíti el az eszméletét.
		</p>
		
		<p>
		<b>3. fok:</b>
		</br>
		A képzettség ezen fokán a birtokosa tudatát annyira betölti a cél, az ellenfelek legyőzésének vágya, hogy saját testét sem kímélő hevület feszíti izmait, minden közelharci fegyvere sebzésére kockánként +l pontot kap.
		</p>
		
		<p>
		<b>4. fok:</b> 
		</br>
		Az efféle harci tomboló a Harc gyűlölettel módosítókat duplán kapja meg, illetve szenvedi el.
		</p>
		
		<p>
		<b>5. fok:</b> 
		</br>
		A karakter harci megszállottságában szélvészként kaszabol és öl, közelharci fegyverei a támadások idejét illetőleg eggyel gyorsabb kategóriába esnek, azaz például egy kétkezes csatabárddal kétszer, egy hosszúkarddal háromszor támad egy teljes támadással töltött harci kör alatt.
		</p>
		
	</body>
</html>
