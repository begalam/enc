<html>
	<body>
		<h2>Futás</h2>
		<h3>(I – Állóképesség, Egészség)</h3>
		
		<p>
		 A képzettség a hosszútávfutás titkait fedi fel ismerői előtt. Nem a szélsebes vágtázás, a rohanás tartozik ide, hiszen azok sebessége csak a karakter Gyorsaságától függ, hanem az órákig tartó lassú egyenletes futás képességének elsajátítása. A képzettség szakavatott ismerői a futárok, hírvivők, esetleg az ork törzsek felderítő portyázói. <br>
Egy átlagos karakter képzetlenség esetén annyi mérföldet képes futni, amennyi Állóképességének az ötöde (felfelé kerekítve).<br>
A karakter a képzettség fokától függő távolságot képes egyhuzamban megtenni, majd pihennie kell. A táv megtétele után mérföldenként Akaraterő próbadobást köteles tenni, ha tovább akar futni. Minden újabb próba alkalmával további -1 módosítóval, mely módosítók összeadódnak. A sikeres próba esetén a karakter tovább haladhat, sikertelenség esetén pedig nem képes folytatni a futást.<br>
A karakternek a képzettség leírásában szereplő távolság megtétele után pihennie kell legalább 3 órát. Azonban, ha a futás befejeztekor megtett Állóképesség próba sikertelen, akkor ez az időtartam minimálisan 6 óra. Hosszabb, legalább félnapos pihenő nélkül egyetlen karakter sem tehet meg a fent említett rövid pihenő közbeiktatásával sem két teljes futószakasznál többet.<br>
A felszerelés komolyan hátráltatja a futót, ezért minden 20 ynevi font súlynyi teher eggyel csökkenti a képzettség alkalmazásának fokát.
		</p>
		
		<p>
		<b>1. fok:</b>
		</br>
		A karakter annyi ynevi mérföld lefutására képes, mint Állóképességének a fele.
		</p>
		
		<p>
		<b>2. fok:</b> 
		</br>
		A gyakorlott futó Állóképességével egyenlő ynevi mérföld lefutására képes.
		</p>
		
		<p>
		<b>3. fok:</b>
		</br>
		A hivatásos futó Állóképességének kétszeresét képes lefutni.
		</p>
		
		<p>
		<b>4. fok:</b> 
		</br>
		A karakter mestere a hosszútávfutásnak, képességei messze földön híresek, Állóképességének háromszorosát képes megtenni egyhuzamban.
		</p>
		
		<p>
		<b>5. fok:</b> 
		</br>
		A karakter képességei legendásak, mozgása igen gördülékeny és rendkívül energiatakarékos. Egyhuzamban négyszer annyi ynevi mérföldet képes megtenni, mint az Állóképessége.
		</p>
		
	</body>
</html>
