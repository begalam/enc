<html>
	<body>
		<h2>Szakma</h2>
		<h3>(II)</h3>
		
		<p>
		 Ezen képzettség minden iparos és kézműves, földműves, vagy szellemi foglakozású ember sajátja, ismerete egy bizonyos szakma megfelelő szintű ismeretét takarja.<br>
A képzettség követelménye lehet a józan ész megkövetelte bármely képzettség, ha szükséges, mint pl. az Intéző szakmához Számtan/mértan, Helyismeret stb. A Tulajdonságkövetelmény szakmánként eltérő.
		</p>
		
		<p>
		<b>1. fok:</b>
		</br>
		A karakter kezdő tanonc, egyelőre jobban  teszi, ha figyel.
		</p>
		
		<p>
		<b>2. fok:</b> 
		</br>
		A karakter segéd egy mester mellett, az egyszerű folyamatokat ritka hibával végzi.
		</p>
		
		<p>
		<b>3. fok:</b>
		</br>
		A karakter a céh vagy társaság mesterembere, meg­ bízható pontos munkát végez. A varázshasználathoz kellő szakmák (varázstárgyak készítése, drágakőmágia) is legalább ezt a szintet kívánják meg. Ezen a szinten már képes magát és családját eltartani munkájával, vagy egyes szakmák esetén akár nagy vagyonra is szert tenni, például ékkőcsiszoló, intéző, kereskedő.
		</p>
		
		<p>
		<b>4. fok:</b> 
		</br>
		A karakter igazi mester szakmájában, igazi műremekeket készít, vagyonokat kereshet munkájával.
		</p>
		
		<p>
		<b>5. fok:</b> 
		</br>
		A karakter mások számára érthetetlen módon és gyorsasággal, vagy minőségben dolgozik, művei mágia nélkül is már-már mágikus képességűek, igazi vagyonokat érő műalkotások. Más esetben pedig a rábízott vagyonokat kezeli úgy, kereskedik olyan szakértelemmel és sikerességgel, mely a józan ész határait feszegeti.
		</p>
		
	</body>
</html>
