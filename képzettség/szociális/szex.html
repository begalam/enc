<html>
	<body>
		<h2>Szexuális kultúra</h2>
		<h3>(I – Asztrál, Karizma)</h3>
		
		<p>
		 A karakter szexuális ismereteinek köre. Nem csak a szeretkezés tudománya, de egyfajta lélektani tudás is az ellenkező nemmel szemben. A karakter a másik nemmel kapcsolatban Lélektan, illetve Színészet ellen próbáknál a Szexuális kultúra  képzettségét is használhatja, ha az számára kedvezőbb és ezt KM engedélyezi.
		</p>
		
		<p>
		<b>1. fok:</b>
		</br>
		A karakter gyakorlatilag elveszítette szüzességét, és okult a tapasztalataiból. Gyakorlati elképzelései vannak a partnerét is kielégítő szexuális életről.
		</p>
		
		<p>
		<b>2. fok:</b> 
		</br>
		Az ilyen fokú beavatott kultúrált, igényes szerető saját kultúrköre tagjai szerint, képes a szocializált, boldog párkapcsolatra, hacsak partnerének nincsenek különösebb igényei.
		</p>
		
		<p>
		<b>3. fok:</b>
		</br>
		A képzettség ezen fokának birtokosa igen szakavatott, kiművelt szerető. Szexuális játékai ritkán mondanak csődöt, híre van a társaságban. Sikeres, +l módosítóval dobott Karizmapróbával képes magához kötni alkalmi, vagy állandó szeretőit. A függés pusztán lelki természetű, a KM belátására bízott módosítókkal végrehajtott Akaraterő próbával legyőzhető.
		</p>
		
		<p>
		<b>4. fok:</b> 
		</br>
		A karakter igazi művész, még az ellene ágálókat is képes a pártjára csábítani, ha a KM szerint ez elképzelhető... Az ehhez szükséges Karizmapróbát a játékos +2 módosítóval dobja.
		</p>
		
		<p>
		<b>5. fok:</b> 
		</br>
		gazi szeretőművész, képességeivel képes másokat a legmagasabb mennyektől a legmélyebb pokolbugyrokig eljuttatni. Szexuális játékai olyan szinten őrjítik meg szeretőit és oly járatossá vált az ellentétes nem vágyaiban, hogy Karizma próbáját +3 módosítóval dobhatja.
		</p>
		
	</body>
</html>
