<html>
	<body>
		<h2>Politika/diplomácia</h2>
		<h3>(III – Intelligencia, Asztrál, Karizma)</h3>
		
		<p>
		 A Politika/diplomácia a meggyőzés, információszerzés, be­hízelgés tudománya. A karakter ezen képzettség birtokában nemcsak a tárgyalások folyamán mérheti fel ellenfelei szándékait, győzheti meg őket a maga igazáról, de afféle fogódzót is kap arra nézve, hogy milyen ügyekben kivel érdemes tárgyalnia, ki vagy mi lehet a kulcs kényes szituációkban. A KM a Tulajdonságpróba dobásakor saját belátása szerint, helyzet függően plusz módosítóként beszámíthatja a karakter Lélektan, Színészet, vagy akár Szexuális kultúra képzettségének szintjét.
		</p>
		
		<p>
		<b>1. fok:</b>
		</br>
		A karakter még csak megfigyelő, látásból ismer pár fontos embert, de még aktív szereplőként nem jelent meg a politika színpadán.
		</p>
		
		<p>
		<b>2. fok:</b> 
		</br>
		A kezdő politikus már átlátja az erőviszonyokat, esetlegesen következtethet bizonyos folyamatok, merényletek mögött megbúvó csoportok vagy személyek kilétére. Szintén következtethet a történések végkifejletére, ha a Politika/diplomácia képzettségre dobott próbán felülmúlja a másik tábort vezető személyt. A KM sikertelenség esetén is elhinthet pár részletet, információt a sikertelenség mértéke szerint, illetve teljesen valótlan dolgokat is, ha a karakter nagyon elhibázta a próbát.
		</p>
		
		<p>
		<b>3. fok:</b>
		</br>
		Az igazi politikus már bejáratos az udvarba, aktív szereplője, egyelőre csak gyalogként a politikának. Már be­ hatóan ismeri kultúrköre irányzatait  és  némi információval is bír azok vezetőiről, céljaikról.
		</p>
		
		<p>
		<b>4. fok:</b> 
		</br>
		A képzettség ezen fokának birtokosa már személyesen is ismer egy-két befolyásos embert, neki is neve van, vagy szürkeeminenciásként van jelen a politikában. Már gazdasági, hadászati ügyek politikai ki- és behatásait is ismeri, és ha bír a vonatkozó Kultúrával, a
		</p>
		
		<p>
		<b>5. fok:</b> 
		</br>
		A legendás államférfi. vagy befolyásos hölgy diplomáciai zseni, nem ritkán kérik fel bizonyos titkos szervezetekkel történő tárgyalásra. Pontosan tudja ki vagy mi áll az események hátterében, rövidtávra akár meg is jósolhatja az események kihatásait, nagy valószínűséggel... hacsak ellenfelei nem állítanak egy hasonlóan képzett diplomatát ügyeik intézésére.
		</p>
		
	</body>
</html>
