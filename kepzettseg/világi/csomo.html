<html>
	<body>
		<h2>Csomózás</h2>
		<h3>(II – Ügyesség)</h3>
		
		<p>
		 Egyszerű csomót kötni bárki tud, de ezen képzettség segítségével tudományát igen csak hasznosan bővítheti a bogok, csúszóhurkok, önoldó csomók és egyéb nyalánkságok titkaival. A csomók, kötelek mesterévé válhat; igen hasznos tudomány tengerészek, falmászók és kalandozók számára.
		</p>
		
		<p>
		<b>1. fok:</b>
		</br>
		Ezen a szinten a karakter már biztosan rögzíthet nagyobb terheket, s egy ember gúzsbakötése sem okoz gondot.
		</p>
		
		<p>
		<b>2. fok:</b> 
		</br>
		A képzettség gyakorlott ismerője már képes nehezen vagy könnyen és gyorsan oldható csomók kötésére. Falmászó felszerelés készítéséhez és használatához elengedhetetlen a képzettség ilyen szintű ismerete.
		</p>
		
		<p>
		<b>3. fok:</b>
		</br>
		A karakter egyre jobban elmélyed ebben a tudományban, már hivatásos bogozó, kötöző.<br>
A hivatásos csomózó már utólag kioldható csomót is készíthet, hogy a csapatnak ne kelljen hátra hagyni minden egyes leereszkedés után a köteleit... Kérdés hogyan jutnak vissza, ha még egyszer kellene.<br>
A karakter a képzettség alkalmazásakor +1 módosítóval dobhatja Ügyesség próbáját.
		</p>
		
		<p>
		<b>4. fok:</b> 
		</br>
		A népi művészek ismerik ilyen behatóan ezt a képzettséget, illetve egyes kultúrák,- pl. az ilanori – hírvivőinek rejtjelezői alkalmazzák. A csomóírás alkalmazásához elengedhetetlenül szükséges a képzettség ilyen fokú ismerete.<br>
A karakter a képzettség alkalmazásakor +2 módosítóval dobhatja Ügyesség próbáját.
		</p>
		
		<p>
		<b>5. fok:</b> 
		</br>
		A karakter tudása már a fizika törvényeit megszégyenítő hurkok és bogok kitalálására is elegendő. Olyan helyekre képes terheket függeszteni vagy kötelet vetni, ahová senki más, illetve képes bizonyos idő után a terhelés alatt kibomló csomók elkészítésére is, megfelelő, maga által elkészíthető eszközökkel.<br>
A karakter a képzettség alkalmazásakor +3 módosítóval dobhatja Ügyességpróbáját.
		</p>
		
	</body>
</html>
