<html>
	<body>
		<h2>Csapdaállítás/leszerelés</h2>
		<h3>(II – Ügyesség)</h3>
		
		<p>
		 ó csapdát állítani nem egyszerű feladat, főleg akkor nem, ha az ember huzamosabb ideig próbál fogva tartani valamilyen intelligens bestiát, ne adja az ég humanoidot. A karakter ezzel a képzettséggel nem csak csapdák felállításában, hanem azok elkészítésében is járatossá válhat, illetve képessé válik a szerkezetek hatástalanítására is.<br>
A képzettség avatott bajnokai a törpe vár- és útvesztőépítészek, vadászok és vadorzók, illetve a tolvajcéhek és fejvadászrendek mesterei.
		</p>
		
		<p>
		<b>1. fok:</b>
		</br>
		A képzettség birtokosa képes egyszerű, max lk6 Fp sebzésű csapdák készítésére vagy jelzőcsapdák fabrikálására.
		</p>
		
		<p>
		<b>2. fok:</b> 
		</br>
		A tudomány ezen fokú ismerője, már gyakorlott csapdaállító, csapdái akár 2k6 Fp sebzést is okozhatnak, állatokat fogva is tarthatnak , de egy ember hamar kiszabadul belőlük.
		</p>
		
		<p>
		<b>3. fok:</b>
		</br>
		A karakter szakavatott ismerője szakmájának, csapdái ezen a szinten már 3k6 Fp vagy l k6 Ép sebzés okozására képesek, képzett készítőjüknek köszönhetően pedig -10%-os módosítóval sújtják a Csapdakeresés próbát, ez a módosító összeadódik az Álcázás képzettségből adódó módosítókkal.
		</p>
		
		<p>
		<b>4. fok:</b> 
		</br>
		A karakter mesteri csapdái ezen a szinten már embert is huzamosabb ideig fogva tarthatnak, sebzésük pedig vagy 3k10 Fp, vagy 2k6 Ép. Jobban el is vannak rejtve, keresésük már 20%-kal nehezített feladat, ez a módosító összeadódik az Álcázás képzettségből adódó módosítókkal.
		</p>
		
		<p>
		<b>5. fok:</b> 
		</br>
		A képzettség ezen fokának ismeretében már gyakorlatilag bármilyen csapda készíthető (nem mágikus, a csapda méretétől függően a KM belátására bízott sebzéssel), melyet alkotója igen jól elrejtett, a keresésük már 30%-kal nehezített feladat, ez a módosító összeadódik az Álcázás képzettségből adódó módosítókkal.
		</p>
		
	</body>
</html>
