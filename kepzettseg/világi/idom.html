<html>
	<body>
		<h2>Idomítás</h2>
		<h3>(II – Asztrál)</h3>
		
		<p>
		 Ynev világán rengeteg olyan állat és félintelligens lény akad, amely beidomítható a karakter szolgálatára, amely némi foglalkozás és törődés után képes akár igen bonyolult feladatok végrehajtására is. Ezen lények száma szinte korlátlan, a játékos ötleteinek az idomítandó lény fajának csak a józan ész és a KM döntése szabhat határt.<br>
A képzettség segítségével  társra vagy szolgára  tehet szert a karakter. Legmagasabb szintű művelői között elvétve akad ember, az idomítás inkább az elfek, félelfek tudománya.
		</p>
		
		<p>
		<b>1. fok:</b>
		</br>
		A karakter a képzettség ezen fokán csak barátságos és intelligens állatokat taníthat be kunsztokra, egyszerűbb parancsok követésére. Ilyen állatok pl. a kutya és a ló.
		</p>
		
		<p>
		<b>2. fok:</b> 
		</br>
		A gyakorlott idomár már képes mindenféle háziállat idomítására, esetleg ezek vad rokonait is magához szoktathat­ ja, de komolyabb eredményeket még nem érhet el velük.
		</p>
		
		<p>
		<b>3. fok:</b>
		</br>
		A szakavatott karakter egyre inkább elsajátítja az idomítás művészetét, kevésbé barátságos vagy intelligens állatokat taníthat be; akár vadállatokat is kiképezhet egyszerűbb munkákra, a háziállatokat már komolyabb feladatokra is oktathatja.
		</p>
		
		<p>
		<b>4. fok:</b> 
		</br>
		A karakter már bármilyen kunszt betanítására képes az adott állat számára, feltéve, hogy az fizikailag képes rá. Ezen a szinten válik elérhetővé az állati harcostársak kiképzésének tudománya.
		</p>
		
		<p>
		<b>5. fok:</b> 
		</br>
		Ezen a szinten  már  igazi kalandozótársat nevelhet a karakter a választott állatból, aki helyette őrködik, megvédelmezi, vagy intelligenciájának függvényében, megfelelő feladatokat hajt végre önállóan. Az állat és gazdája között egyfajta asztrális kapcsolat jön létre, amely nem nevezhető a szó szoros értelmében kommunikációnak, inkább afféle benyomások és hangulatok villanásnyi cseréjének.
		</p>
		
	</body>
</html>
