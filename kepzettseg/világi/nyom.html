<html>
	<body>
		<h2>Nyomolvasás</h2>
		<h3>(II - Érzékelés)</h3>
		
		<p>
		 A képzettség leginkább vadászok, felderítők, nyomolvasó k tudománya. Segítségével nyomokat, jeleket találhat, illetve ismerhet fel és értelmezhet a karakter. Képzetlenség esetén a KM joga eldönteni, hogy a karakter dobhat-e egyáltalán Érzékeléspróbát, és ha megtalálja a nyomokat, ki tud-e egyáltalán hüvelyezni belőlük valamit. A képzettség követelménye lehet a  Vadonjárás megfelelő terepre vonatkozó ismerete , különleges bestiák esetén Állatismeret.
		</p>
		
		<p>
		<b>1. fok:</b>
		</br>
		Az alkalmazó felismeri az 1-2 óránál nem régebbi nyomokat. A nyomot akkor képes követni, illetve a helyes következtetéseket levonni, ha sikeres Érzékeléspróbát tesz -1 módosítóval.
		</p>
		
		<p>
		<b>2. fok:</b> 
		</br>
		A gyakorlott nyomolvasó sikeres Érzékeléspróba esetén egy napnál nem régebbi nyomokat képes követni, ha ezt a terep lehetővé teszi. Az általa követett csoportok létszámát illetőleg csak becsléseket tehet.
		</p>
		
		<p>
		<b>3. fok:</b>
		</br>
		 szakavatott nyomkövető már nagyon nehéz (például sziklás) terepen is képes követni az egy napnál nem régebbi nyomokat, ha sikeres Érzékeléspróbát tesz +1 módosítóval. Könnyebb terepen pedig már néhány nap távlatából is képes ezt megtenni. Csoportok létszámára vonatkozó pontosabb becsléseket is felállíthat, esetlegesen azok haladási sebességére, leterheltségére is következtethet. A képzettség ilyen fokú ismerete esetén már képes saját, vagy társai nyomait is eltüntetni.
		</p>
		
		<p>
		<b>4. fok:</b> 
		</br>
		A mesteri nyom olvasó akár egy hét távlatából is képes nyomokat követni, ha az időjárás, a terep vagy egyéb körülmények lehetővé teszik, ha sikeres Érzékeléspróbát tesz +2 módosítóval. Ezen a szinten már a nyomokból képes kikövetkeztetni nagy vonalakban az azokat hagyók legtöbb tevékenységét.
		</p>
		
		<p>
		<b>5. fok:</b> 
		</br>
		A legendás nyomolvasó, ha a körülmények lehetővé teszik (zárt barlang, nem bolygatott épület belseje) – képes pontosan kikövetkeztetni az ott járt személyek számát, igen nagy pontossággal vázolja fel az általuk végzett tevékenységeket, ha sikeres Érzékeléspróbát tesz +3 módosítóval.
		</p>
		
	</body>
</html>
