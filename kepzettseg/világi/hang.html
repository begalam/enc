<html>
	<body>
		<h2>Hangutánzás</h2>
		<h3>(II – Érzékelés)</h3>
		
		<p>
		 Mulatságos, olykor életet mentő képzettség. Vannak, akik kizárólag szájukat használják hangutánzásra, mások, főleg magasabb fokozatú képzettség esetén, már: egyéb segédesz­ közöknek sincsenek híján pl. kezük, használati tárgyak. <br>
Magasabb szinteken már nem csak emberek, vagy állatok hangja, de bármilyen zörej, nesz vagy hang utánozható a KM beleegyezésével. A hangutánzót az általa elsajátított foknak megfelelő nehezítéssel, vagy a KM belátása szerint könnyített Érzékeléspróbával buktathatja csak le egy hallgatózó személy.
		</p>
		
		<p>
		<b>1. fok:</b>
		</br>
		A karakter még csak egy-két általa ismert állathangot képes utánozni élethűen.
		</p>
		
		<p>
		<b>2. fok:</b> 
		</br>
		A gyakorlott hangutánzó képes már komolyabb ál­ lathangok utánzására is, az általa ismert fajok – Állatismeret képzettség 2. fok – teljes hangrepertoárját utánozza, illetve képes egyszerűbb, a karakter életterében előforduló hangok (nyikorgások,  neszek) valósághű  utánzására.
		</p>
		
		<p>
		<b>3. fok:</b>
		</br>
		A szakavatott hangutánzó már egy valós személy hangját is utánozhatja, ha legalább három nap áll rendelkezésére az adott személy hangjának megfigyelésére és begyakorlásra.
		</p>
		
		<p>
		<b>4. fok:</b> 
		</br>
		A mesteriszintű hangutánzó már egy óra alatt képes valaki hangját "ellopni", ha jártas a Lélektan képzettségben
- legalább 2. fokon – akkor akár az áldozat közeli ismerőseit, családtagjait, szeretőjét is könnyedén megtévesztheti.
		</p>
		
		<p>
		<b>5. fok:</b> 
		</br>
		A legendás hangművész akár kétember párbeszédét is képes előadni, illetve félóra tanulással ismeretlen beszélők hangjait utánozni. Szinte már bármilyen a KM által engedélyezett hangot leutánozhat, egy kecske mekegésétől egy komplett gyalogezred távolodó zajáig.
		</p>
		
	</body>
</html>
