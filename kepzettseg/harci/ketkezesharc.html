<html>
	<body>
		<h2>Kétkezes harc</h2>
		<h3>(III – Gyorsaság, Ügyesség)</h3>
		
		<p>
		 Követelmény: Fegyverhasználat ismerete (csak egyszer kell felvenni). Különböző fegyverek esetén az alacsonyabbik alkalmazási fok számít. A Harcművészet és a Pusztakezes harc már önmagában kétkezes technikára épít, így Kétkezes harccal nem párosítható.<br>
A képzettség a párosfegyverhasználat képességével ruházza fel birtokosait. Alacsonyabb fokú tanulmányok esetén még csak sajátos, egyedi harci stílust mondhatnak magukénak az elsajátítói, de hosszabb tanulás után már halálos kombináci­ ók egész tárházát képesek felvonultatni.<br>
A fegyverek, illetve pengék puszta méretei miatt 4. és 5. Méretkategóriájúkétfegyverrel egyszerre nem lehet Kétkezes harcot alkalmazni.
		</p>
		
		<p>
		<b>1. fok:</b>
		</br>
		A karakter Harcértékei az alább módosítókat szenvedik el: KÉ: -5, TÉ:-10, VÉ: -10. A karakter Védő értékét az általa választott keze adja, valamint fegyverei eggyel lassabb kategóriába esnek (például a Tőr jellegű fegyverek annyiszor támadnak mint az egykezes kardok).
		</p>
		
		<p>
		<b>2. fok:</b> 
		</br>
		A karakter már összehangoltabban dolgozik mindkét kezével. A karakter Védő értékét az általa választott keze adja, azonban mindkét kezével továbbra is a lassabb kategória szerint támadhat
		</p>
		
		<p>
		<b>3. fok:</b>
		</br>
		A karakter már biztosan harcol két fegyverrel is, nincsenek levonásai, VÉ-jét választott keze adja, azonban rosszabbik kezével még mindig csak egy kategóriával lassabban támadhat. Fegyverei immár nem csak kiegészítik, segítik egymást, képes az Ismétlő csel illetve a Kettős védelem használatára. A manővereket a kör elején kell bejelenteni. Rosszabbik kezével még mindig lassabban támad. <br>
Ismétlő csel esetén a kiválasztott kézzel egy támadást hajt végre a karakter, melynek sikere esetén nem megsebzi a célpontot, hanem a támadás sebzését (túlütés esetén duplázódik) hozzáadhatja bónusz Támadó értékként következő támadásához.<br>
Kettős védelem esetén a rosszabbik kéz fegyverének támadásait feladva a karakter mindkét fegyvere VÉ-jére támaszkodva (ha rendelkezik vele, akkor természetesen a 3. vagy a 4. fokú Fegyverhasználat nyújtotta bónuszokkal együtt) számíthatja ki az adott körre a Védőértékét.
		</p>
		
		<p>
		<b>4. fok:</b> 
		</br>
		A kétkezes harc mesterének figyelmét már nem kell megosztania fegyverei között, ezért mindkét kezével a fegyver kategóriájának megfelelően támadhat.
		</p>
		
		<p>
		<b>5. fok:</b> 
		</br>
		A képzettség nagymesterei minden esetben mindkét fegyverük Védő értékének alkalmazásával számíthatják ki teljes VÉ-jüket, akkor is, ha támadnak mindkét fegyverükkel.
		</p>
		
	</body>
</html>
