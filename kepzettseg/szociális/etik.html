<html>
	<body>
		<h2>Udvari etikett/intrika</h2>
		<h3>(II – Intelligencia, Asztrál, Karizma)</h3>
		
		<p>
		 A karakter az udvarok, klánok, rendek szertartásrendjébe, belső elrendeződésébe, erővonalaiba láthat bele a képzettség segítségével, magasabb szinten pedig átrendezheti őket. Tetszése szerint taposhat el, vagy emelhet fel bárkit az adott közösségen belül.
		</p>
		
		<p>
		<b>1. fok:</b>
		</br>
		A karakter még csak ismerkedik a szabályokkal, komoly segítségre szorul. Ha „udvarképesen" akar viselkedni, netalán bele akar folyni a társaság ügyeibe, akkor feszültebb helyzetekben – ennek megítélése a KM joga -1 módosítóval kell sikeres Tulajdonságpróbát dobnia.
		</p>
		
		<p>
		<b>2. fok:</b> 
		</br>
		A gyakorlott karakter még nem teljesen udvarkész, de már kezd a társaságiélet tényezőjévé válni. A feszült helyzetek könnyen hibázásra késztetik, ennek elkerülésére sikeres Tulajdonságpróbát kell dobnia.
		</p>
		
		<p>
		<b>3. fok:</b>
		</br>
		A karakter már járatos az apróbb szokásokban, szabályokban is, ismeri a politikai erővonalakat és néhány fontosabb embert. A feszült helyzetek kezelésekor felmerülő nehézségek orvoslásának sikerét eldöntő Tulajdonságpróba dobást +1 módosítóval teheti meg.
		</p>
		
		<p>
		<b>4. fok:</b> 
		</br>
		Vérbeli politikus, szertartásmester. A karakter már komolyan képes befolyásolni az adott helyszín, udvar, bál szertartásmenetét, egyes szabályok alkalmazásával. Ha úgy kívánja szavaival, intrikus megnyilvánulásaival földbe tiporhat vagy az egekig magasztalhat bárkit a társaság szemében, ha sikeres Tulajdonságpróbát dob +2 módosítóval.
		</p>
		
		<p>
		<b>5. fok:</b> 
		</br>
		gen befolyásos politikus, a társasági élet titkos vezetője. Szertartásmesterként a tudás végső forrása, igazán fontos ceremóniák és szertartások ismerője. Tettei még évszázadok távolából is híresek, a történelem részét képezik. Tulajdonságpróbáját +3 módosítóval teheti.
		</p>
		
	</body>
</html>
