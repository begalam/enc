<html>
	<body>
		<h2>Magasmágia</h2>
		<h3>(IV – Intelligencia, Akaraterő, Asztrál)</h3>
		
		<p>
		 A Mozaikmágia rejtelmeit ismerheti meg a karakter ezen a tudományon keresztül. Alacsonyabb szinteken csak a formulák és a varázslatok jellemző jeleit, magasabb szinteken magának a mozaikokból történő varázslásnak a mikéntjét.
		</p>
		
		<p>
		<b>1. fok:</b>
		</br>
		Ha a karakter halló, illetve látótávolságán belül tartózkodik a kiszemelt varázsló, akkor sikeres -1 módosítóval elvégzett Intelligenciapróba esetén felismeri, hogy Mozaik­mágiával áll szemben, sőt jó eséllyel a beavatott iskoláját, avagy rendjét is meghatározza.
		</p>
		
		<p>
		<b>2. fok:</b> 
		</br>
		A képzettség ilyen fokú beavatottja képes felismerni az általa látott, hallott mozaikokat, a hatásukról sikeres Intelligenciapróba után tud felvilágosítást adni.
		</p>
		
		<p>
		<b>3. fok:</b>
		</br>
		A szakavatott mágiaelméleti tudással bíró karakter az Intelligenciapróbáját +1 módosítóval dobja, a fenti megkötések továbbra is érvényesek. Sikeres próba esetén a KM belátására bízva, akár a varázslat hátra hagyta jelekből is kiolvashat némi információt.<br>
A karakter a Mágikus fogékonyság Háttér birtokában a varázslói Mozaikmágiát alkalmazza, képes a Mp-jai, illetve képzettségei által megengedett varázslatokat a Magasmágia c. fejezetben leírtak szerint létrehozni.<br>
A mágikus tanokba való ilyen szintű elmélyedés miatt a karakter minden Tapasztalati szinten (már az elsőn is) +1 Mana pontot kap. Az így nyert Mp-ok esetében mindig az adott szinten aktuális képzettség fok számít. Tehát, ha Wilvarien a varázsló 4. ről 5. TSZ.-re lépve felveszi a képzettség 5. fokát, s eddig csak a 4. fokkal bírt akkor immáron már majd minden szintlépéskor innentől kezdve 3 plusz Mp-ot kap, de ez nem befolyásolja a korábban kapott Mp-jai számát.
		</p>
		
		<p>
		<b>4. fok:</b> 
		</br>
		A mágiaelméleti tudomány avatott mestere a karakter a képzettség ezen fokán, az Intelligenciapróbáját +2 módosítóval dobja, a fenti megkötések továbbra is érvényesek.<br>
A varázsló képes a varázslatot befejező Végjel megformázását akár egy körrel is elodázni, ezáltal később, vagy egyáltalán nem létrehozni az adott mozaikot. Az idevágó szabályokat bővebben lásd a Mozaikmágia c. fejezetben a 355. oldalon.<br>
A mágikus tanokba való ilyen szintű elmélyedés miatt a karakter minden Tapasztalati szinten +2 Mp-ot kap.
		</p>
		
		<p>
		<b>5. fok:</b> 
		</br>
		A legendás hírű mester az Intelligenciapróbáját +3 módosítóval dobja, a fenti megkötések továbbra is érvényesek.<br>
A varázsló ezen a szinten már az általa gyakorolt iskola­ formák nagymestere, képes új mozaikot alkotni, de csak az általa megfelelő fokon űzött iskolaformákon belül. Pl. Ha Dian magiszter új jelmágikus rajzolatokat akarna kreálni, akkor a Rúnamágia képzettség 5. fokával kell bírnia, míg ha inkább a Természetes anyagok mágiájában akar maradandót alkotni, akkor az Alkímia képzettség 5. fokát kell előbb tanulmányoznia.<br>
(Ám minden esetben a KM-é a döntő szó, ő bírálja el a játékos által megalkotott új varázslatot.)
		</p>
		
	</body>
</html>
