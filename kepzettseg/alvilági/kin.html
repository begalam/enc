<html>
	<body>
		<h2>Kínzás</h2>
		<h3>(II - Ügyesség, Intelligencia)</h3>
		
		<p>
		 A kínzás és vallatás művészete, a minél fájdalmasabb sebek okozásának és a lelki gyötrelmek keltésének tudománya, melyet leginkább a sötét birodalmak hóhérai, vallatói, fejvadászai, valamint boszorkány- és boszorkánymesteri rendek képviselői tanulmányoznak.
		</p>
		
		<p>
		<b>1. fok:</b>
		</br>
		Vallatás esetén az áldozat óránként köteles Akaraterő próbát tenni a vallató Tulajdonságpróbája ellenében, hogy megtörik-e a vallatás kínjai közepette. A vallató próbáját -1 módosítóval teszi.
		</p>
		
		<p>
		<b>2. fok:</b> 
		</br>
		Vallatás esetén az áldozat félóránként köteles Akarat­erő próbát tenni a vallató Tulajdonságpróbája ellenében, hogy megtörik-e a vallatás kínjai közepette. A kínokozó próbáját módosítók nélkül dobja.
		</p>
		
		<p>
		<b>3. fok:</b>
		</br>
		Vallatás esetén az áldozat negyedóránként köteles Akaraterő próbát tenni a vallató Tulajdonságpróbája ellenében, hogy megtörik-e. A vallató próbáját +1 módosítóval teszi. 
		</p>
		
		<p>
		<b>4. fok:</b> 
		</br>
		A már szinte művészetként hivatását gyakorló kínzó mester áldozata 10 percenként köteles dobni, a vallató karakter +2 módosítóval dobhatja próbáját.
		</p>
		
		<p>
		<b>5. fok:</b> 
		</br>
		A legendás hírű mester áldozatának öt percenként kell Akaraterő próbát dobnia, amely ellenében a vallató +3 módosítóval végezheti el dobását. A képzettség ilyen szintű alkalmazója már inkább a lelki kínzásban, áldozata személyiségének és akaraterejének teljes megtörésében látja a meg­szerezni kívánt információhoz vezető utat, semmint a fizikai test fájdalmas szétrombolásában.
		</p>
		
	</body>
</html>
