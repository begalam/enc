<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Rúnamágia</h2><br>
		

		
		<p>„A jelek mágikus formulák, a mágikus energia anyagba rögzült megnyilvánulásai. Meghatározó tulajdonságuk nem az anyag, amelyre írják őket, hanem a forma, a rajzolat vonalvezetése. A jelek tehát, bár nem bírnak anyagi minőséggel, mégis az anyag egy változatát jelentik, hiszen a forma, a külalak egyedül az Anyagi Világban meghatározó attribútum...</p>
		<p>...Az eltérő – legalábbis az eltérőnek tekinthető – formák, igy rajzolatok száma végtelen, végtelen tehát a Rúnamágia jeleinek száma is. Ezzel együtt végtelen az igy megidézhető mágikus módszerek és hatások sokasága is...</p>
		<p>...A rajzolatok uralmat adnak a Világegyetem felett – nem különbek és nem hitványabbak a mágikus igéknél és holmiknál. Talán csak annyiban különböznek, hogy bizonyos mágikus operációkhoz már elfeledtük a szavakat, míg a jelek reánk maradtak az elődöktől. Kutatjuk tartalmukat, igyekszünk szétboncolni őket, hogy beléjük lássunk, egészen a vázat adó csontokig, akár a gyógyító teszi az emberi testtel. Állítom, semmit sem tudunk még alapvető titkaikról...</p>
		<p>...A Rúnamágia nem pusztán a rajzolatból áll, hanem abból a műveletből is, melynek során a varázsló lelkének lenyomatát, egy lényéből kipattanó apró szikrát is elhelyez a vonalak között. Ez az a parányi szikra, melytől az életre kél..."</p>
		<p></p>
		<p></p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
