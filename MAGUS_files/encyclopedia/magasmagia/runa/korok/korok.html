<html>
	<head>
		<link rel="stylesheet" href="../../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Varázskörök </h2><br>
		
		

		
		<div>A mágia ezen formájának valaha élt legnagyobb ismerőjéről, Moress Nobren mágusról az a legenda terjedt el, hogy egy alkalommal fél esztendős munkával egy egész hatalmas, terem padlóját, falait és mennyezetét teleróva olyan mágikus jelrendszert alkotott , amely önálló gondolkodásra is képes volt. Az idézet egyetlen kötetbe összefoglalt életművéből, a Magica Graphicából származik.</div>
		<div>A Világegyetem törvényszerűségeit nemcsak szavakkal, hanem bizonyos különös vonalvezetésű jelekkel is meg lehet fogalmazni. Ezek a jelek képesek arra, hogy rabul ejtsék a mágikus energiákat, hogy átalakítsák, kisugározzák őket, akár a varázsló elméje. Általában nem többek, mint egyszerű végrehajtók, ám némelyikük a varázsló segítőjeként is közreműködik a varázslatok során, akár holmi egyszerű inas. A Rúnamágia nagymesterei szinte minden, már megismert mágikus hatást képesek rajzolatok formájában leírni.</div>
		<p>A játékrendszerbe n érvényesülő, Rúnamágiára vonatkozó szabályok:</p>
		<p>A Rúnamágia alkalmazásához a varázslónak tisztában kell lennie, a Világegyetemet örök törvényűen meghatározó jelek és formák mibenlétével, törvényeikkel. Ehhez pedig a Rúna­ mágia képzettség legalább 3. fokú ismerete szükséges.</p>
		<div>
    I. A Rúnamágia a mágikus tartamú rajzolatokat öt csoportba sorolja: Varázskörök, Varázsjelek, Szimbólumok, Bélyegek és Pentagrammák.<br>
    II. Minden rajzolat elveszíti mágikus tartalmát (azaz többé nem fejt ki mágikus hatást), ha vonalai megsérülnek.<br>
    III. A vonalakat bármi (akár tudattalan természeti jelenség is) megtörheti, de a beléjük foglalt varázserő miatt az őket hordozó felületek ötször annyi STP-vel bírnak, mint egyszerű társaik.<br>
    IV. A rúnajelek vonalainak megtörésekor, ha bennük felhalmozott mágikus energia nem egyenletesen, hanem hirtelen és formátlanul távozik el, az nem kis veszélyt jelenthet a varázsjel megtörőjére nézve. Rúnajelet csak az képes szakszerűen megtörni, aki jártas a Rúnamágia képzettségben és sikeres Képzettségpróbát tesz. A KM a jel bonyolultságától és a tanulmányozására szánt időtől függően rendelhet módosítókat a próbadobáshoz.<br>
    V. Abban az esetben, ha a rúna feloldását nem szakszerűen végzik el, akkor a kiszabaduló mana nem oszlik el némi fényjáték kíséretében a környező Manahálóban, hanem a megtörést a vonalakat megsértő tárgyon, illetve az azt végző, vagy vele érintkező személyen keresztül áramlik ki (mintegy villámhárítón keresztül oszlik el). Ezt a legritkább esetben viseli el komolyabb sérülés nélkül az adott tárgy vagy személy. A kiszabaduló mágikus erők minden 5 Mp után lk6 Sp sebet okoznak az áldozatnak. Ugyan ez vonatkozik a Drágakőmágiával készült varázstárgyak pusztulására is. Igen nagyhatalmú és összetett rajzolatok vagy jelsorok esetén a felszabaduló mana különleges mágikus jelenségeket is produkálhat, ezek a KM belátására vannak bízva.<br>
    VI. A Rúnamágiával nem foglalható varázsjelekbe Szimpatikus mágia és az alább részletezettek kívüli egyéb mágiaformák.<br></div>
		<p>A varázskör egy azonos középpont köré rajzolt kisebb és nagyobb kör. A két körív között szerepelnek a hatásra vonatkozó mágikus tartalmú feliratok és jelek. A varázskör általában lények kirekesztésére vagy bebörtönzésére, mágikus hatások távoltartására vagy körbezárására használatos. A kirekesztő varázskör lehetetlenné teszi, hogy a teremtmény, aki ellen alkották, a külső körívvonalát átlépje. A bebörtönzésre használatos éppen fordítva működik: a bezárt lényt megakadályozza abban, a belső körívből kitörjön. A védő varázskör bizonyos mágikus hatásoknak vet gátat, azaz a megjelölt hatás nem juthat a külső köríven belülre, míg ellenben a körbezáró varázskör a hatást éppen, hogy a belső kör vonalán belülre korlátozza.</p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
