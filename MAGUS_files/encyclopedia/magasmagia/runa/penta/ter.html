<html>
	<head>
		<link rel="stylesheet" href="../../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Térkapu pentagramma </h2><br>
		
		
		<div>
		<b>Mana pont:</b> 70 (2x)<br>

		</div>
		
		<p>Az idéző pentagramma után a leggyakrabban alkalmazott pentagramma alapú rajzolat. Hatása hasonló a Térkapu mozaikéhoz, számottevő különbség csak működésének részleteiben mutatkozik. Párban használatos, csak akkor teszi lehetővé az átjárást a tér két pontja között, ha a pentagrammát mind az indulási, mind az érkezési oldalon felrajzolták. A keletkező átjáró nem állandó, csak olyankor nyílik meg, ha valaki vagy valami az indulási pentagramma külső körívén belülre kerül. Ilyenkor sem átlátható – akár a térkapuk – és anyagi minőségen túl semmi nem juttatható át rajta – azaz nem alkalmas varázslatok Távolbahatására és a Zóna sem érvényesül rajta keresztül.</p>
		<p>Hogy egy pentagramma érkezési vagy indulási, netán mindkét szerepet betölti-e, azt felrajzolásakor kell meghatározni. Ezért van, hogy az értő szem a rajzolatra pillantva nyomban képes megállapítani annak rendeltetését. Senki nem képes azonban kiolvasni, vajon hol található a pentagramma párja, ezt legfeljebb egy vakmerő próbával, a körívet átlépve lehetséges kideríteni.</p>
		<p>A pentagrammák tárgy-tárgy szimpátiaviszonyban állnak egymással. Az általuk biztosított térkapu addig üzemképes, ameddig mindkét oldali rajzolat vonalai töretlenek.</p>
		<p></p>
		<p></p>
		<p></p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
