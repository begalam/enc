<html>
	<head>
		<link rel="stylesheet" href="../../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Mágikus Aura varázsjel </h2><br>
		
		
		<div>
		
		<b>Mana pont:</b> Lásd a leírást!<br>

		</div>
		
		<p>A tárgy, amelyre a varázsló felírja a Mágikus Aura Varázsjelét, mágikusnak számít, mivel szerkezetét át­meg átszövi a rajzolatba zárt mana. Ezáltal nem hat rá a Természeti Anyag Mágiája sem. Ez 13 Mp befektetésével érhető el.</p>
		<p>Ahhoz azonban, hogy a rajzolat képes legyen magába fogadni a különböző mágikus hatásokat, eltárolni majd aktivizálni azokat, a Mágikus Aura varázsjel köré újabb jelsorokat kell szőni. Ezek bonyolultsága és hatalma szabja meg, hogy a rajzolat milyen gyorsan képes feltöltődni a Manaháló mindent átszövő energiájából. Tehát a befektetett többlet mágikus energia hozza létre azt a managócot, amely újból és újból a varázslat megidézéséhez szükséges mágikus energiákkal tölti fel a jelet. Ha mindezzel elkészült, a varázslónak fel kell vésnie a megidézni kívánt varázslat mágikus jeleit is.</p>
		<p>A Mágikus Aura varázsjelet, illetve az általa misztikus erőkkel ellátott varázslatot egyszerre kell felróni, illetve meg­ idézni, tehát a Mana pont költségük összeadódik.
A Mágikus Aura Varázsjelnek – bonyolultságától függően – négy formája van:</p>
		<p>Az első esetben a varázstárgyba foglalt varázslat, azaz a tárgy varázsképessége naponta legfeljebb egyszer aktivizálódhat. Ekkor a varázsjel Mp költsége egyenlő a 13 Mana ponton felül a belefoglalt varázslat Erősségének háromszorosával.</p>
		<p>A második esetben, a tárgy képessége óránként egyszer idézhető elő, a varázsjel Mp-költsége pedig egyenlő a 13 Mana ponton felül a belefoglalt varázslat Erősségének hatszorosával.</p>
		<p>A harmadik esetben a mágikus hatás akár körönként megidézhető, s a varázsjel Mp-költsége egyenlő a 13 Mana ponton felül a belefoglalt varázslat Erősségének tizenkétszeresével.</p>
		<p>A negyedik esetben a tárgyba foglalt mágia folyamatosan sugárzik, a varázsjel Mp-költsége pedig egyenlő a 13 Mana ponton felül a belefoglalt varázslat Erősségének huszonnégyszeresével.</p>
		<p>Az elkészült varázstárgy aktiválásának módja az elkészítéskor határozandó meg; ezekből háromféle ismeretes: varázsszó, érintés, illetve gondolati utasítás. Ezek költsége hozzáadódik varázsjel elkészítésekor kiszámolt Mp-költséghez.</p><br>
		<p>Tehát a varázstárgyak Mana pont költsége a következő­ képpen alakul: 13 Mp + újratöltés gyakorisága + aktiválás módja + varázslat Mp költsége.</p>
		<br>
		<div>
<table border="1" align="center">
	<tr>
		<td colspan="2"><b>Az újratöltés gyakorisága</b></td><td colspan="2"><b>Az aktiválás módja</b></td>
	</tr>
	<tr>
		<td>Naponként</td> <td>+3 Mp/E</td> <td>Varázsszó</td> <td>0</td>	<!--három oszlopos felső vastag-->
	</tr>

	<tr>
		<td>Óránként</td> <td>+6 Mp/E</td> <td>Érintés</td> <td>+5</td>
	</tr>
	<tr>
		<td>Körönként</td> <td>+12 Mp/E</td> <td>Gondolati úton</td> <td>+10</td>
	</tr>
	<tr>
		<td>Folyamatosan</td> <td>+24 Mp/E</td> <td></td> <td></td>
	</tr>		
</table>
</div>
		<br>
		<p><em><b>Példa:</b> Wilvariennathas, az elf varázsló egy Láthatatlanság köpenyt szeretne készíteni magának, amely folyamatosan kifejti hatását. Ebben az esetben készítenie kell a köpenyre egy 42 Mp-os Mágikus Aura varázsjelet (13 Mp + 24 Mp az 1 E-s Láthatatlanság varázslat miatt, melyet folyamatosan kisugárzóvá szeretne tenni, illetve az érintés alapú aktiválás miatt + 5 Mp) kell felrónia.</p>
		<p>Ezen felül bele kell foglalni magát a varázslatot, aminek A Mana pont költsége attól függ, mekkora tömeget, hány ynevi fontot szeretne a köpennyel láthatatlanná tenni (80 ynevi font esetén ez 16 Mp). Tehát a köpeny teljes költsége 58 Mp. A ruhadarab egyik gombjának érintésével aktiválható, viselőjét, aki felszerelésével együtt legfeljebb 80 ynevi font súlyú, rejti el a normál látással rendelkező lények elől.</p></em>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
