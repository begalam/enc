<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Szimpatikus mágia </h2><br>
		
		
	
		
		<div><em><p>"...A Világegyetemet uraló törvények egyik kevéssé ismert válfaja a Szimpátián alapuló vonzás elve. Mielőtt bárki tévesen értelmezné a megfogalmazást, a Szimpátia jelen esetben nem asztrális érzelmet jelent, hanem vonzást, vonzóerőt összetartozó tárgyak, lények között..."</p></em></div>
		<p>Így ír Dorham Adex a Mágia Formái című összefoglaló igényű munkájában. Lássuk, miként érvényesülnek a Szimpatikus Mágia törvényei a  M.A.G.U.S. Játékszabályaiban!</p><br>
		<p>A Tárgy-, Társ- és Vérszimpátiával – Távolbahatás nélkül is – varázslatok hajthatók végre olyan személyeken, illetőleg tárgyakon, akik, vagy amik kívül esnek a varázsló Zónáján. Elegendő, ha velük szimpátiaviszonyban lévő tárgy vagy lény tartózkodik belül a Zóna, vagy valamelyik Zóna Varázsjel határain, avagy elérhető Távolbahatással. Maga az áldozat bármekkora távolságban lehet a varázslótól.</p>
		<p>Ha a varázsló ilyenkor ugyan a hozzá közel eső tárgyra varázsol, a varázslat mégis a tárggyal szimpátiaviszonyban álló áldozaton fog létrejönni (rá hat).</p>
		<p>A varázslat, abban az esetben, ha a varázsló hozzáfűzi a felsorolt Szimpatikus mozaikok bármelyikét, nem a Zónán belül eső tárgyon, illetve lényen fog létrejönni (nem arra fog hatni), hanem a távoli áldozaton.</p>
		<p>Mint a fentiekből is kiderült, a varázslónak ahhoz, hogy Szimpatikus Mágiát alkalmazzon, rendelkeznie kell olyan tárggyal vagy lénnyel, aki kiszemelt áldozatával szimpatikus viszonyban áll.</p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
