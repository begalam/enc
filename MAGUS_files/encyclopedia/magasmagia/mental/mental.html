<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Mentálmágia</h2><br>
		

		
		<em><p>"...A Mentálmágia a Lélekre ható mágiák legerősebb, legkifinomultabb formája. A Tudat legfelső régiójára, magára az intellektusra, a Mentálra gyakorol hatást. Ez a hatás vagy magához ragadja a Mentáltest feletti uralmat, vagy magát a Mentált befolyásolja...</p>
		<p>...A mentalista megnyitja tudatát a másik elme felé, s el­ téphetetlen szállal kapcsolja össze a két akaratot. Ezen szál szolgál csatornául az áramló gondolatoknak, kapuként és kulcsként az akarat birodalmába, ugyanakkor egyetlen ka-
paszkodóként a reánk zúduló emlékek, késztetések, tudat­ foszlányok végtelen árjában...</p>
		<p>...A tudat befolyásolásának azonban elengedhetetlen követelménye magának az elmének beható ismerete. Nem elég csupán koncentrálnunk a kívánt hatásra, alá kell ereszkedni egy másik tudat beláthatatlan mélységeibe, utat találni a testet befolyásoló gócpontokhoz, legyűrni az ellenszegülő akaratot, s ami a legfontosabb: megőriznünk eközben saját lényegünk, énünk, személyiségünk zárványát, hogy bizton visszataláljunk a magunk után húzott fonálon, s ne rekedjünk egy idegen tudat börtönében..."</p><br>
		<p>Az idézet minden idők egyik legletisztultabb gondolkodójának, Sonornak, a pyarroni Fehér Páholy nagymesterének könyvéből, a Mentalismusból származik.</p>
		<p>A Mentálmágia segítségével vagy átvesszük a Tudattól a test és az ahhoz kapcsolódó Mentális Központok irányítását, vagy magát a Tudatot befolyásoljuk, elhitetve a varázslat alanyával, hogy valójában azt akarja tenni, amit a varázsló sugall.</p>
		<p>Ha az áldozat egyszerre több, ellentétes célú Mentáloperáció hatása alatt áll, akkor ezek közül az fog érvényesülni, amelyiknek nagyobb az erősítése (E). A Kábítás-típusú operációk – értelemszerűen – lehetetlenné teszik, vagy legalábbis megnehezítik az írást, a Bénítás- típusúak pedig – mivel megszüntetik a központ működését – kizárják azt.</p>
		<p>Mentálmágiát a varázsló csak arra alkalmazhat, aki Zónáján belül tartózkodik (lásd még Zóna Varázsjel; Térmágia, Távolbahatás; Szimpátia!). A varázslat létrejöttével az áldozat már kívül kerülhet a Zónán, a varázslat hatása továbbra is érvényesül.</p>
		<p>Ahhoz, hogy a karakter képes legyen alkalmazni a Mentál­ mágiát, tisztában kell lennie a tudat működésének alapvető szabályaival, ezért szükséges a Lélektan képzettség legalább 3. fokú ismerete.</p>

		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
