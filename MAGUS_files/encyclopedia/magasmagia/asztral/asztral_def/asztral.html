<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Asztrálmágia</h2><br>
		
		
		<div>
		<b>Mana pont:</b><br>
		<b>Időtartam:</b><br>
		<b>Varázslat ideje:</b><br>
		</div>
		
		<em><p>"...Az Asztrálmágia segítségével a varázsló immár nem az anyagba fogant Testet, hanem magát a Lelket uralja. Indulatok, érzelmek felett rendelkezik – és nem lebecsülendő hatalom ez – hiszen ezrek és ezrek nem képesek legyőzni még saját, természetükből fakadó indulataikat sem, nemhogy a náluk mérhetetlenül nagyobb hatalmú varázsló által rájuk kényszerítetteket.</p>
		<p>Az Asztrálmágia az érzelmek oly fokú felerősítését jelenti, hogy azok elhatalmasodnak az elme, az intellektus – más néven a mentát – felett, lehetetlenné téve a józan mérlegelést. Ezáltal áldozatuk rabja lesz indulatainak, azok irányítják cselekedeteit...</p>
		<p>... Nem vitatom én a Mentálmágia sokat hangoztatott felsőbbségét, pusztán azt vetem a tisztelt Tanács szemére,
 hogy úgy ítéli: mindenki képes és elég türelmes ahhoz, hogy megtanulja alkalmazni azt. Míg az Asztrálmágia jóval könnyebben elsajátítható, és közel, azonos befolyást biztosít a Lélek felett. Hiszen a Lélek nem más, mint Asztrál- és Mentáltestünk együtt; miből jól láthatóan következik: az Asztrálmágia éppúgy a Lélekre hat, akár a Mentál varázslatok!...</p>
		<p>.. .Minden érzelemnek iránya és célja van. Iránya pozitív vagy negatív, célja pedig személy, tárgy, vagy egy eszme. Pozitívak azok az érzelmek, melyeket gazdájuk jellemére nézve hízelgőnek nevezünk, negatívak azok, melyek megnyilvánulásai rossz fényt vetnek rá..."</p></em><br>
		<p>A Dorani Nagytanács jeles tagja, Rielon Quar így ír közelmúltban elkészült, háromkötetes munkájában, az Astral Magiconban.</p><br>
		<p>Az érzelmeket és indulatokat úgynevezett érzelempá­rokba soroljuk. Ezek az összetartozó pozitív és negatív érzelmek. Ilyen a Szeretet-Gyűlölet, a Bátorság-Félelem, a Vágy-Undor, a Nyugalom-Ingerültség, vagy a Hűség­ Hűtlenség. Alapvető vonásaiban hasonló a Semlegesség­Elvakultság páros is.</p><br>
		<p>Mikor érzelemről szólunk, nem általános jellemvonást értünk rajta, hanem az illető egy adott személy, tárgy vagy eszme irányában sugárzó érzelmét (például a félelmet nem úgy értelmezzük, mint általános gyávaságot, hanem mint valakitől/valamitől való rettegést).</p>
		<p>Az érzelmek háromfélék lehetnek: pozitívak, semlegesek, vagy negatívak. A semlegesség azt jelenti, hogy az alany a kérdéses dolog iránt mentes az adott érzelemtől. (például a kérdéses személyt nem szereti, de nem is gyűlöli – netán egyáltalán nem is ismeri.)</p>
		<p>Érzelmet mindig valami, vagy valaki iránt érzünk. Ezért, mikor a varázsló áldozatában érzelmet ébreszt, meg kell határoznia, hogy ki vagy mi legyen az érzelem célja. Lehet ez egyetlen jól meghatározható személy vagy tárgy, esetleg több személy vagy tárgy, netán egy eszme, avagy fogalom.</p><br>
		<p>Lássuk, miként érvényesül mindez a M.A.G.U.S. Asztrál­ mágiára vonatkozó szabályaiban!</p><br>
		<p>Ahhoz, hogy a varázsló az Asztrálmágia fortélyait alkalmazhassa, tisztában kell lennie az érzelmek alapvető felépítésével, megjelenési formáival, ezért a Lélektan képzettség legalább 3. fokával kell bírnia.</p><br>
		<div>
    I. Az Asztrálmágia varázslatai ellen mindig Asztrális Mágiaellenállással lehet védekezni.<br>
    II. Abban az esetben, ha az adott varázslat áttörte a célpont Asztrális Mágiaellenállását, akkor attól függően fejti ki hatását, hogy mekkora erővel sikerült felülkerekednie az áldozaton.<br>
    III. Abban az esetben, ha a varázslat erősítése 10 E-vel meg­ haladja a célpont Mágiaellenállását, akkor amaz mindent felejtve, elfeledkezve akár még az önfenntartási ösztönéről is igyekszik eleget tenni az érzelem diktálta viselkedésformának, cselekedetnek. <br>
    IV. Asztrálmágiát a varázsló – Távolbahatás híján – csak arra alkalmazhat, aki a Zónáján belül tartózkodik, (lásd még Zóna Varázsjel, Térmágia!.) Természetesen az áldozat, ha már a varázslat hatása alatt áll, eltávolodhat a varázslótól.<br>
    V. A varázslatoknál feltüntetett Mp-igény akkor igaz, ha a varázslat által keltett érzelmét az áldozatnak egyetlen  személy  vagy  tárgy  iránt kell   táplálnia. A varázslat ekkor annyi E Erősségű lesz, amennyi az adott mozaiknál fel van tüntetve. Ezt természetesen tanácsos tovább erősíteni, hogy áthatoljon az áldozat Mágiaellenállásán.<br>
    VI. Ha a varázsló azt kívánja, hogy az áldozat az érzelmet több személy vagy tárgy iránt táplálja, akkor dupla ennyi Mp-ot kell a varázslatra fordítania ahhoz, hogy az ugyanolyan Erősségű (E) legyen.
    VII. Ha az érzelem iránya egy eszme vagy fogalom, akkor a varázslatnál feltüntetett Mp igény háromszorosát kell a varázslónak felhasználnia ahhoz, hogy ugyanakkora erősítést (E) érjen el.<br>
    VIII. Pozitív vagy negatív érzelmet csak semlegesség esetén lehet elérni. Ha az érzelem nem semleges, akkor a varázslat az előbb leírtaknak ís duplájába kerül, hiszen az ellentétesérzelmet előbb meg kell szüntetnünk, létrehozva a továbbiakhoz szükséges semlegességet.<br>
    IX. Ha a varázsló által sugallt érzelmet az áldozat már eleve érzi (adott érzelmének célja, iránya azonos), a varázslat könnyebben kifejti rajta hatását: Erőssége (E) duplának számít. Ilyen eset akkor következhet be, ha a varázsló nem bízik áldozata adott érzelmének rendíthetetlenségében, vagy az érzelem mértékét tartja kevésnek, ezért varázs lattal kívánja megerősíteni.</div>
		<p></p>
		<p></p>
		<p></p>
		<p></p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
