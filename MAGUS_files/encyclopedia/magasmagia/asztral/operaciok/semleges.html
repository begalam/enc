<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Semlegesség/Elvakultság
(Közömbösség)</h2><br>
		
		
		<div>
		<b>Mana pont:</b> 1/E<br>
		<b>Időtartam:</b> 6 kör (1 perc)<br>
		<b>Varázslat ideje:</b> 3 szegmens<br>
		</div>
		
		<p>A varázslat az Asztrálmágia legalapvetőbb eszköze; az eddig bemutatott mozaikoknál általánosabb hatást eredményez.</p>
		<p>Semlegesség esetén az áldozat összes létező érzelme sem­ legessé válik a megadott cél iránt. Akár szerette, akár gyűlölte, akár vágyott utána, akár undorodott tőle, akár hűvolt hozzá, akár hűtlen, mindez a varázslat időtartamára értelmét veszti. Az áldozat az adott személy (személyek vagy eszme) iránt minden szempontból közömbös lesz.</p>
		<p>Elvakultság esetén éppen fordítva történik. A varázsló által meghatározott cél iránt minden már létező érzelme az elvakultságig fokozódik (de iránya nem változik!). Ha eddig csak kicsit szerette, a varázslat Időtartama alatt tiszta szívből fogja imádni, ha nem igazán kedvelte, vak gyűlölet lesz rajta úrrá.</p>
		<p>Az Időtartam lejártával természetesen az eredeti érzelmek mindkét esetben visszatérnek.</p>
		<p>Mindenképpen szót kell még ejtenünk a Semlegesség gyakran alkalmazott általános formájáról, a Közömbösségről. Ez esetben a varázsló a mindent mint fogalmat határozza meg a Semlegesség céljául, miáltal az áldozat minden iránt közömbössé válik. Gyakorlatilag megszűnik minden érzelme és indulata, úgy is fogalmazhatnánk, elalszik az Asztrálteste. Ilyenkor kizárólag a Mentálja irányítja, azaz döntéseiben csak az önérdek, a tiszta logika fog megnyilvánulni, érzelmek, indulatok nem. Cselekedeteit nem befolyásolja sem szeretet, sem bosszúvágy, legjobb barátait, kalandozótársait – akik iránt most semmit sem érez! – is feladja, vagy megöli saját boldogulása érdekében.</p>
		<p>A Közömbösségnek a Lélekaltatásban jut jelentős szerep, hiszen tudatközpont-bénítással együtt alkalmazva gyakorlatilag elaltatja a lelket.</p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
