<html>
	<head>
		<link rel="stylesheet" href="../../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Élőhalott teremtés </h2><br>
		
		<div>
		<b>Mana pont:</b> 1/E<br>
		<b>Időtartam:</b> 3 perc (18 kör)<br>

		<b>Varázslat ideje:</b> 1 kör<br>
		</div>
	
		
		<p>A varázsló a zónáján belül egy, vagy akár több élőhalottat is, mozgásra bírhat, mágikus energiát juttatva testükbe. A varázstudó igéi és kántálása nyomán hatalmas mennyiségű, nyers energia halmozódik fel testében, szemeiben szikrák pattognak, szájából túlvilági lidércfény tör elő, balja kékes fénnyel izzik fel.</p>
		<p>A varázslat elmondása után a Zónája középpontján bal öklével, vagy botjával lesújtva a földre képes az erőket szétosztani a feltámasztani kívánt holtak között. Az erők átáramlása egy pillanatot vesz csak igénybe: a holtak, mintegy a varázsló ütésétől összerázkódva riadnak fel dermedtségükből.</p>
		<p>Mivel a holtak nem rendelkeznek tudattal vagy lélekkel, ezért ezen varázslat segítségével nem uralhatóak Saját akaratuk szerint (a KM belátására bízva) indulnak útnak, és próbálják elpusztítani az életerő minél magasabb szintű megnyilvánulásait, legfőképp a teremtés koronáinak nevezhető, tudattal bíró élőlényeket.</p>
		<p>Egy élőhalott csak akkor bírható mozgásra, ha a nekromanta megfelelő mennyiségű mágikus energiát juttat a szervezetébe. A varázslat minden egyes Erőssége 1 Életerő pontnak felel meg, s a holttest „életre keltéséhez" annyi Életerő pont szükséges, amennyit a test még életében birtokolt Ebből is látszik, hogy a „feltámasztott" holtak számának csak azok korábbi életereje (Ép-inek száma) és a varázstudó hatalma szab határt.</p>
		<p>A nekromanta rövid megfigyelés után pontosan képes fel­ mérni, hogy az általa feltámasztani kívánt holtak mozgatásához mennyi mágikus energia, azaz hány E erősítésű varázslat szükséges (ez az érték KM belátására van bízva).</p>
		<p>A varázslat Időtartama alatt az élőhalott testében minden bomlási folyamat megtorpan, az Időtartam lejárta után viszont rohamos gyorsasággal indul be újra.</p>
		<p>A varázslattal megteremtett élőhalottak minden értéke megfelel a haláluk előtti értékeiknek, azonban nem rendelkeznek a lelkük birtokolta képességekkel, képzettségekkel, így a tapasztalatuk nyújtotta HM-ekkel, esetleges képességbeli bónuszaikkal. Csakis a testük birtokolta Tulajdonságok a mérvadók az értékeik kiszámításánál (például a Harcértékek, vagy az Erőből származó sebzésbónusz).</p>
		<p>Abban a kivételes esetben, ha az adott lény halála nem teste bárminemű károsodása miatt következett be, hanem lelkét tépték ki testéből, akkor az Élőhalott Teremtés varázslattal időszakosan életre kelthető, az élő test minden funkciójával felruházható.</p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
