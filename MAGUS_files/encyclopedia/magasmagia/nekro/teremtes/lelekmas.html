<html>
	<head>
		<link rel="stylesheet" href="../../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Lélekmás </h2><br>
		
		
		<div>
		<b>Mana pont:</b> 20<br>
		<b>Időtartam:</b> 1 nap<br>
		<b>Hatótáv:</b> Érintés<br>
		<b>Varázslat ideje:</b> 1 óra<br>
		</div>
		
		<p>Azon tudattalan élőholtak, melyek semmiféle értelemmel, vagy érzelemmel nem bírnak, megajándékozhatók az értelem és az érzelem adományával. A nekromanta ehhez valamely állati szintű érzőlény lelkét tépi ki és plántálja a varázslat alanyába – ez a lény pusztulásával jár. Majd ezen léleknek tiszta lapjára vési fel az értelem betűit, az egy óra hosszan tartó suttogásával.</p>
		<p>Játéktechnikailag ez idő alatt állítja össze azon szabályok és törvények sorát a nekromanta, melyek nyomán az élőholt majd ténykedni kezd. Az évezredes tapasztalatoknak hála, manapság már igen ritkán fordul elő, hogy valamely varázsló elvétse e törvényeket, és teremtménye ellene forduljon. Azaz játéktechnikailag az így teremtett lény teljes hűségével szolgálja majd alkotóját. A varázslat egyetlen hátránya az, hogy a teremtmény „személyisége" erősen magán viseli a lelke alapjául szolgáló teremtmény jellegzetességeit. Azaz egy macskából megalkotott lény meglehetősen találékony, de független, míg egy farkasból származtatott valószínűleg kevésbé önálló – falkaösztön –, de igen vérszomjas lesz. Az így megalkotott élőholt Intelligenciája és Asztrálja, illetve Akaratereje semmiképpen sem haladhatja meg a 9 pontot. A teremtmény a benne foglalt lélek miatt nem lehet alanya a Természeti Anyag Mágiájának.</p>
		<p></p>
		<p></p>
		<p></p>
		<p></p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
