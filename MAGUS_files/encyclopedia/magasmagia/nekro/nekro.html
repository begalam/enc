<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Nekromancia </h2><br>
		

		
		<p>A Nekromancia az életerő, a halál utáni élet és a lélekvándorlás vizsgálatának tudománya. Azon varázslók, kik elmélyednek sötét tanaiban, vagy a fényt, vagy a legmélyebb sötétséget szolgálják, de sosem középszerű, semmitmondó alakok. Varázshatalmukkal élőholtakat teremthetnek, idézhetnek meg, halott lelkeket szólíthatnak magukhoz, vagy épp pusztíthatják el őket; beleavatkozhatnak az újjászületés folyamatába, vagy épp ki is taszíthatnak abból bárkit, ki hatalmukba kerül.</p>
		<p>Ezen sötét tudomány képtelen létrehozni az Élet princípiumát, azaz életerőt teremteni. Ez csakis az istenek kiváltsága, nem képes rá semmiféle más felsőbbrendű lény - legyen az a Külső-, Belső-, vagy köztes síkok teremtménye. A varázstudók persze eljutottak a felismerésig, hogy az isteni hatalom – a felsőbb síkok energiája, melyből az alkotó akarat nyomán minden élet születik – sem más, mint a mana. Tehát az egyetlen akadály, mely a Teremtés Titkának elorzásának útjában áll, nem más, mint a halandó elme tökéletlensége. Épp ezért, a Nekromancia művelői, mivel tudományuk gyakorlása által – igaz torz módon, de az isteni Teremtés lemásolására törekednek – mindennél és mindenkinél többnek tartják magukat. Hatalmasak, mégis, teremtményeik nem egészek: torz másai csupán a Teremtés művének.</p>
		<br><em><p>„A nekromantikus vizsgálódás alapja nem lehet más, mint a legtökéletesebb műalkotás, az Élet vizsgálata. A Titok kitudása, hogy hogyan nem enyészik el, miért nem szökik el az Életerő az élő testekből. A holt részekből, pedig melyeket amaz elfogyaszt, hogyan alkot élőt és egészet, és miképp válnak egyes részei élettelenné már a testen belül. Az oktalan varázstudók, kik Nekromantának neveztetik magukat, képesek ugyan silány utánzatokkal mímelni az életet, de alkotásuk nemcsak mulandó, de tökéletlen is. Neked, tanítványom, egyelőre legyen elegendő ennyi. Alapnak ez pont elég, hogy megismerhesd a Nekromancia magasabb misztériumait.</p>
		<p>Az élőhalottak az Élet princípiuma helyett mágikus energiát hordoznak magukban, egyfajta utánzatát az életerőnek. Ez szükségeltetik létezésükhöz, hiánya lelassítja, elpusztíthatja őket. Épp ezért szomjúhoznak az életerőre, a vér, vagy bármely más esszencia hatalmára, hogy a tökéletlen holttestük által elvesztegetett erőket pótolják. Ezért az egyszerű, tudattalan élőholtakat nem a gonoszság, a puszta létezés utáni vágy vezérli, hasonlóképpen ahhoz, ahogy te, fiam, vágynál egy falat kenyérre holdhónapnyi koplalás után.</p>
		<p>A nem isteni hatalom, vagy a Körforgás szabályai által életre keltett holtak még az élőholtak között is tökéletlenek. Nincs erő, mely testüket az Örökkévalóságig kóborlásra bírná, megidézőík által beléjük táplált erőkből merítenek létezésükhöz. Következésképp, a teremtményeínk csak addig léteznek, utánozva az Életet, míg varázslataínk ereje hajtja őket, vagy a rájuk rótt jelek töretlenek. Ellentétben a Körforgás, vagy az istenek akarata által „megáldott" vagy megátkozott élőholtakkal, vámpírokkal, lidércekkel, kísértetekkel, kik léteznek, míg az isteni rendelés, vagy egy halandó ellenükre nem tesz, el nem pusztítja őket..."</p></em><br>
		<p>Szakítsuk félbe egy pillanatra Al Sahred mester szavait, és értelmezzük az elhangzottakat, miként jelentkeznek ezek a M.A.G.U.S. szabályrendszerében:</p>
		<br>
		<p>A Nekromancia tudományának gyakorlásához a varázslónak a Nekromancia képzettség legalább 3. fokát birtokolnia kell.</p><br>
		<div>
    I. Az élőholtakban nem életerő, csak egy azt utánzó mágikus erő, a mana munkál.<br>
    II. A Nekromanta képtelen előállítani az Élet Princípiumát, életerőt teremteni, vagy feltámasztani bárkit.<br>
    III. A Nekromanta teremtményei nem bírnak lélekkel, csak ha a varázstudó idéz egyet, és azt börtönzi a halott testbe. Tehát a lélekkel rendelkező élőholtak nem lehetnek a természeti anyagi mágia alanyai, csak Lélekaltatás mozaik alkalmazása után. A varázsló nem képes lelket teremteni - ahogy az Élet princípiumánál, erre is csak az istenek képesek – tudattal felruházott teremtményei nem többek egyszerű pszeudo-tudatoknál, legyenek bármilyen kifinomultak, vagy intelligensek.<br>
    IV. A varázstudó irányítása híján, hacsak az adott élőholt nem bír saját értelemmel (tudattal vagy lélekkel, mert ez esetben annak döntése mérvadó), minden esetben a környezetében található élőlények elpusztítására tör, próbálván hozzájutni azok életerejéhez haláluk által.<br>
    V. Az élőholt test halálakor bekövetkezett látható vagy láthatatlan károsodások miatt már nem képes megtartani, magába fogadni sem az életerőt, sem más mágikus energiát huzamosabb ideig. Éppen ezért, a varázstudók által életre keltett holttestek csak a különböző praktikák időtartamára változnak élőhalottá – az Időtartam lejártával egyszerű holttestekként rogynak össze.<br>
    VI. A fentiekből következik, hogy egy élőhalott, ha anyagi testtel rendelkezik, bármilyen fizikai testét ért károsodás által elpusztítható, ha az eléggé megrongálja a létezéséhez szükséges energiákat befogadó testet ahhoz, hogy az öt életre keltő mágia elillanjon belőle. Tehát, hacsak az adott lény leírása másképp nem rendelkezik, a legtöbb élőhalott sebezhető tűzzel, vagy bármilyen (akár nem mágikus) fegyverrel is, ha van anyagi teste. Továbbá, megjegyzendő, hogy a halott testet komolyan pusztító támadások, mint például a tűz, a zúzó-, illetve a vágó­ fegyverek rendes sebzést, míg a strukturálisan kisebb kárt okozó szúrófegyverek támadásonként csak egyetlen Ép-sebzést okoznak.<br>
    VII. Az élőholtak nem éreznek fájdalmat, emiatt csak túlütéssel sebezhetők! A testüket összetartó mágikus energiát Életerő pontban mérjük ugyan, ám ez nem azonos az élőlényekben megtalálható princípiummal! Bármilyen hatás, amely életerőt adományozna egy élőholtnak, valójában a nyers élet esszenciáját alakítja át az élőholtakat mozgató mágikus energiává. Tehát az élőholtakból visszanyert "Ép" nem használható élőlények gyógyítására, vagy bármely más mágikus formulához, mely életerőt igényel.<br>
    VIII. Bár az élőholtak többsége (lélek híján) immunis az Asztrál- és Mentálmágiára, abban az esetben, ha a varázstudó bír egy darab varázstiszta Hegyikristállyal, Holdkővel, Kalcedonnal, Krizoberillel vagy Obszidiánnal, és rendelkezik a Nekromancia képzettség 4. fokával, akkor képes Asztrál vagy Mentál mozaikokat is megidézni az adott teremtményekre. Mágiaellenállásukat ez esetben Pszi pontjaik száma, ezek híján, aktuális Ép-ik száma határozza meg.<br></div>
		<p>A Necrografia három csoportot (élőhalott, lélek és kísér­ tet), valamint öt osztályt különböztet meg, s az alábbi módon osztályozza a túlvilági lényeket:</p>
		
		<div>
<table border="1" align="center">
	<tr>
		<td><b>Osztály</b></td> <td><b>Megnevezés</b></td>	<!--három oszlopos felső vastag-->
	</tr>

	<tr>
		<td>I.</td> <td>Tudattalan élőholtak (élőhalott)</td>
	</tr>			
	
	<tr>
		<td>II.</td> <td>Éji rémek (élőhalott)</td>
	</tr>		
	
	<tr>
		<td>III.</td> <td>Kóborló dögök (lélek), Vérivó dögök (élőhalott)
</td>
	</tr>		
	
	<tr>
		<td>IV.</td> <td>Lidércek (kísértet), Szellemek (kísértet)</td>
	</tr>		
	
	<tr>
		<td>V.</td> <td>Elhunyt lelkek (lélek)</td>
	</tr>		
	
	<tr>
		<td></td> <td></td>
	</tr>		
</table>
</div>
		<em><p>,,…A többi Anyagi Világ és a Túlvilág teremtményeit meg­ idézésük nehézsége szerint öt osztályba sorolom.</p>
		<p>A tudattalan élőhalottak lélekkel nem rendelkező, a természetrendjétől idegen, teremtményei valamely gonosz szándékú Istennek, azok papjainak vagy ostoba varázshasználóknak. Torz lélekmásolatok, melyek fejlődésre képtelenek, létük nem több, mint egyfajta elferdült Asztrális vagy Mentális létezés.</p>
		<p>Tudatuk egyetlen, egyszerű, kívülről beléíük plántált parancsra korlátoz6dík; céljuk nem több, mint ennek végrehajtása. A parancs megfogalmazóía leggyakrabban maga a teremtőjük, esetleg az, aki uralma alá hajtja, vagy határtalan ostobaságában megidézi őket. Lévén Anyagi Testük általában evilági, s így nehezen bár, de sebezhetők nem mágikus fegyverekkel is, ám korcs lelkük miatt a Természeti Anyagok Mágiája nem gyakorol rájuk semmilyen hatást, mint ahogy immunisak a Mentál- és Asztrál varázslatokkal szemben is. Legismertebb fajtáik az Izar és a Zaurak.</p>
		<p>Az éji rémek a reinkarnáció folyamatában már magasra jutott, gonosszá vált lelkek, akik a további újjászületésből jó időre kirekedtek. Utolsó halálukkor a mágikus együtt állások révén nem szakadtak el anyagi testüktől, hanem annak rabjává válva az Anyagi Világban kóborló élőhalottakká lettek. Legismertebb fajtáik a Bosszúálló (Beid), a Mulípheín és a Syvan.</p>
		<p>A kóborló dögök afféle lelkek, akik a reinkarnáció kikövezett ösvényéről saját gonoszságuk folytán az útszéli árok mocskába sodródtak. Tönkrement, elkorcsosult, beteges lelkek, aki többé nem születnek újjá semmiben és senkiben, nem is jutnak soha a Külső Síkoki isteni Világába. Lényük, tudatuk jelentős részét torz Asztráljuk teszi ki, Mentáljuk legfeljebb egy állatéhoz mérhető. Az anyagban egyképpen ölthetnek testet: elbitorolják más, egészséges lelkek Anyagi Testét. Beléköltöznek és ritka asztrológiai vagy ezoterikus együttállásokkor beteges vágyaik, őrületük kielégítésére kényszerítik azt. A kóborló dögök legismertebb fajtája a Hekator.</p>
		<p>A vérivó dögök olyan lények, akiket áldozatként öltek meg valamely gonosz isten oltárán. Lelküket a sötét szertartás taszította ki a reinkarnáció folyamatából, és az Istenek Külső Síkjára ragadta el. Ott új testtel ruháztattak fel, mely már annak anyagából való, így az Anyagi Síkon csak mágiával átitatott fegyverekkel sebezhetők, s hatástalan rájuk a Természeti Anyagok Mágiája. Egykori haláluk Vérmágia következménye, ezzel magyarázható olthatatlan szomjuk az említett testnedv iránt. Legismertebb fajtáik a Gahul, a Vérfarkas és a Vámpír.</p>
		<p>A lidércek és szellemek intelligens Élőhalottak, akik haláluk után valamilyen ártó szándékú átok következtében nem születhettek újjá új testben, hanem a síkok között rekedve örök bolyongásra kárhoztattak. Idézéskor a síkok közti térből szivárognak az Anyagi Világba, és az idézés lejártával oda is térnek vissza. Testük a világokat összekötő légies anyagból épül fel, ezért csak mágiával átitatott fegyverekkel sebezhetők. A lidérc boszorkányi átoknak, a szellem boszorkánymesteri Fekete mágiának  a  szüleménye. A lidércek legismertebb fajtái az Árny (Arích) és a Fantom, a szellemeké a Hatysa és a Lesath.</p>
		<p>Az elhunytak lelkeinek nevezem azokat a lelkeket, akik, bár részt vesznek a reinkarnáció folyamatában, meghatározatlan időre pihenni tértek valamely isten által uralt Külső Síkra. Ők nevük ismeretében és személyes tárgyaik vagy csontjaik birtokában megidézhetők, akár anyagba is börtönözhetők, ám aki ilyet tesz, legyen tisztában azzal, hogy cselekedete a Mindenségtörvényei és az istenek akarata ellen való.</p>
		<p>Felhívom továbbá az idézéssel kísérletezők figyelmét arra, hogy a reinkarnáció folyamatában már újjászületett lelkek semmilyen módon meg nem idézhetők. Ezen kuruzslók silány kis tudásától már az is nagy eredmény, ha az efféle lelkeknek egyáltalán nyomára bukkannak, és felfedik azt az isteni titkot, hogy a lélek kiben avagy miben született újjá...”</p></em><br>
		<b><p>A Nekromancián belül két nagy iskolaformát különböztetünk meg: a Teremtést és az Idézést.</p></b>
		<p></p>
		
		
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
