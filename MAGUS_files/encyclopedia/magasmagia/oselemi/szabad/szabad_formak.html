<html>
	<head>
		<link rel="stylesheet" href="../../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Szabad Elemi Formák</h2><br>
		
		
		<div>
		<b>Mana pont:</b> 3/E<br>
		<b>Időtartam:</b> 1 kör<br>
		</div>
		
		<p>A formáció megjelenésének a varázsló fantáziája, méreteinek pedig csakis a megidézett elem E-je, azaz az idéző hatalma szab határt. Azon kívül, hogy a varázsló bármilyen, általa elképzelt alakzatot megjeleníthet, e formázás segítségével, ezen alakzat mozoghat, vagy akár újabb formákat is vehet
fel. Nem ritka a már meglévő iskolaformák ötvözése vagy
azok alternatív használata sem (például egy mozgó tűzfal,
vagy szétnyíló és összezáródó Aura).</p>
		<p>Mindeközben csupán két szabályt kell szem előtt tartania: a
megidézett alakzat legfeljebb egy futó ember sebességével
mozgatható a Zónán belül, illetve az átalakulásai is maximum
ilyen sebességgel mennek végbe. Tehát a mágiahasználó például az általa megidézett Elemből formált sárkányt akár fel, s
alá reptetheti ellenfelei között, megtámadva amazokat, egészen a varázslat Időtartamának lejártáig.</p>
		<p>Az alakzat méretét csakis az adott elem E-je korlátozza: E-
nként legfeljebb 1 ynevi köbláb lehet. Sebzése, a korábban
tárgyalt Formákhoz hasonlóan, az elem által kitöltött alakzat
méretének függvénye: átlagérték, amit úgy kapunk meg, hogy
a megidézett elem E-jét elosztjuk az alakzat ynevi köblábban
mért méretével. Azaz egy 3 ynevi köblábnyi tűzsárkány, ha 9
E-s Őstűzből idézték meg, akkor 3k6 Sp-t sebez.</p>
		<p>A megformázott Elemekkel való harc mindenben megegyezik a Tűzmágiánál, a Tűzlényekkel való harc. c. fejezetben leírtakkal, lásd a 351. oldalon. A varázsló kreatúrája annyi
célpontot képes körönként megtámadni, amennyi a Tapasztalati szintjének fele lefelé kerekítve. Természetesen abban az
esetben, ha sok célpont zsúfolódik egy helyre, akkor akár több
ellenfelet is megsebezhet a lény, de az aktívan védekező, útjából kitérő áldozatok esetén a fenti megkötések az érvényesek. A varázsló által kreált formák harcmódosítója egységesen 30.</p>
		<p>Mivel az így egyben tartott Őselemet körül ölelő burok igen
összetett és törékeny, ezért az efféle formázásra a varázslónak
folyamatosan koncentrálni kell, mert ha megszakad az összpontosítása, akkor a Forma felbomlik, és az Őselem feloldódik a Manahálóban.</p>
		<p></p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
