<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Természetes Anyagok
Mágiája</h2><br>
		
	
		
		<p>Az Anyag Mágiája a Világegyetem Anyagi Síkjain való mágikus tevékenykedést jelenti. Varázslatait két nagy csoportba sorolhatjuk azt amikor a varázsló az anyagot átformálja vagy mássá alakítja, semmivé teszi, vagy éppen ellenkezőleg, megteremti, amikor élőlényt más élőlénnyé változtat át, vagy anyagot és élőlényeket láthatatlanná, netán éteri halmazállapotúvá tesz, a Természetes Anyag Mágiájának nevezzük.”</p><br>
		<p>Ogonomus a természetes anyagokról a következőket írja:</p><br>
		<em><p>,,...A természetes anyagok három csoportba oszthatóak.
I. csoport: Nemtelen anyagok. Kő, fa, textil és minden egyéb, ami nem sorolható a többi csoportba; valamint az élőlények teste (lásd még: Személyes Aura, Élőlény, Homunkulusz).</p>
		<p>II. csoport: Fémek. Réz, bronz, vas és minden egyéb fém, ami nem sorolható a nemesfémek és a mágikus anyagok közé. Ebbe a csoportba tartoznak az étel- és italmérgek is.</p>
		<p>III. csoport: Nemes fémek. Platina, arany, ezüst. (Nemesfémnek számít az az ötvözet is, melyben ötvözőanyagként legalább 10 százalék tiszta nemesfém található.) Ebbe a csoportba tartoznak. a fegyvermérgek, gáz- vagy légmérgek, kontaktmérgek, többkomponensű mérgek és a különböző savak, valamint lúgok is. A Természetes Anyag Mágiája csak ezen három csoportba tartozó anyagokat érinti, a mágikus tulajdonságúakra semmilyen hatással nincsen. Nincsen továbbá a Lélek által kisugárzott Személyes Aurán belül eső dolgokra sem.</p>
		<p>Mágikus anyag az abbit, a mithrill, illetve ezek olyan ötvözete, melyben legalább 10 százalékos arányban előfordulnak, az összes drágakő, és minden, az előző csoportokba már be­ sorolt anyag, melyet akár csak a legcsekélyebb mértékben is – mágia itat át.</p>
		<p>Mágia segítségével a természetes anyagokból álló tárgyban – így az élőlényekben is – a varázsló jelentős változtatásokat eszközölhet. Ám ezen változások mind en esetben csak időlegesek – még akkor is, ha a varázsló netán örökkévalóságot olvasna rájuk. Azért van ez így, mert a változás – bár már megtörtént – továbbra is függvénye a mágikus energiáknak, hiszen a varázsló megszüntette a tárgy anyagán belüli természetes kohéziót, és saját ízlésének megfelelő módon mágikus energiákkal pótolta azt.</p>
		<p>Ha a tárgy megváltoztatott formájában sérülést szenved – karcolódik, horpad, széttörik –, ez a sérülés az időtartam lejártakor bekövetkező visszaalakulás után is megmarad. Élőlények esetében ez Sp-vesztéssel, esetleg halállal is járhat.</p>
		<p>Az anyagok halmazállapotát Természeti Anyag Mágiájával sem lehet megváltoztatni – ami alól kivételt csak a légiesség képez.</p>
		<p>A Természetes Anyag Mágiája csak teljes tárgyakat vagy élőlényeket befolyásol; tárgyak darabjait, élőlények tagjait nem...".</p></em><br>
		<p>Újból szakítsuk félbe a mestert, hogy értelmezzük a rész­ egész fogalmát! Azt, hogy valami egy nagyobb egységnek része-e vagy sem, súlyos hiba lenne materialista szemlélet szerint elbírálni. Nem szabad úgy megközelítem a kérdést, vajon az adott tárgy különálló darab-e vagy sem, inkább úgy kell szemlélni, hogy mint fogalom összetartozik-e. Lássunk néhány példát!</p>
		<p>A láncing egyes szemei nem különálló tárgyak, csak az egész láncing egyben; mint ahogy az épület kövei sem számítanak önálló tárgynak, csak az egész épület egyben. A kard nem bontható szét pengére és markolatra, az ajtó nem osztható fel ajtólapra, zsanérokra és zárra, a vasrács sem rudakra. Az ember keze része az embernek, a madár tolla a madárnak.</p>
		<p>Ugyanakkor a teljesvértezet darabjai már külön tárgyaknak számítanak, akárcsak a ládára akasztott lakat. A gerendákkal fedett híd gerendái mind különálló tárgyak, s a kövezett út kövei is. A ló és a lovasa külön lények, nem foghatók fel úgy, mint egyetlen lovaskatona.</p>
		<p></p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
