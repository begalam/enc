<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Átváltoztatás</h2><br>
		
		
		<div>
		<b>Mana pont:</b> 1/1 ynevi font<br>
		<b>Időtartam:</b> 1 kör <br>
		<b>Varázslat ideje:</b> 1 kör <br>
		</div>
		
		<p>Ha a varázsló élőlényt – mely tartalmazza az Élet princípiumát – más élőlénnyé változtat át, az ynevi fontonként 1 Mp-ba kerül (L csoport). Az összérték kiszámításakor azon teremtmény súlya a mérvadó, amelyik a nehezebb. A varázslat során az áldozat szemmel is követhetően változik át (ruhái, felszerelése nem).</p>
		<p>Az élőlények azonban lélekkel bírnak, és Személyes Aurát sugároznak ki, ami – mint tudjuk – gátat szab a Természetes Anyag Mágiája alá tartozó összes varázslatnak. Élőlényt tehát átváltoztatni is csak úgy lehetséges, hogy előbb vagy kiemeljük a lelkét a testéből, vagy megszüntetjük a védő kisugárzást (lásd Személyes Aura).</p>
		<p>A varázsló csak olyan teremtménnyé képes bárkit is átváltoztatni, mely teremtmény anatómiáját, szerveit, testi felépítését ismeri, tehát rendelkeznie kell az Élettan képzettség 3. fokával. Minél alaposabban ismeri, annál nagyobb a valószínűsége, hogy az új kreatúra életképes lesz. Ha nem életképes, és a varázslat Időtartama alatt meghal, az Időtartam lejártával hiába változik vissza, nem kel újra életre.</p>
		<p>Az I. anyagcsoport anyagaiból (például sárból) is lehetséges élőlényt, legalábbis ahhoz sokban hasonlító homunkuluszt gyúrni (Átformázás, majd Átalakítás varázslattal). Ám ne feledjük, hogy az Élet princípiumát ez a test nem hordozza, így az efféle teremtmény nem élőlény, így nem is változtatható át.</p>
		<p>Az Időtartam lejártával a kreatúra visszaváltozik az eredeti élőlénnyé.</p>
		<p></p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
