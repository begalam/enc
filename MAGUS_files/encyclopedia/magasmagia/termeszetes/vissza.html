<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Visszaváltoztatás</h2><br>
		
		
		<div>
		<b>Mana pont:</b> 1/1 ynevi font <br>
		<b>Időtartam:</b> Végleges <br>
		<b>Varázslat ideje:</b> 1 kör<br>
		</div>
		
		<p>A varázsló az át- vagy anyaggá változtatott (kővé változtatott) élőlényt annak lelke alapján újra kreálja. 1 Mp-ért 1 ynevi fontnyi súlyú lény változtatható vissza. Egyszerűbb azonban úgy fogalmazni, hogy egy élőlény visszaváltoztatásához annyi Mp szükséges, amennyi a teremtmény igazi testének (visszaváltoztatott) súlya.</p>
		<p>Természetesen, ha a tudat ébren van, és nem kívánja a visszaváltoztatást, akkor a Személyes Aura miatt az nem működik.</p>
		<p>Fontos megjegyezni továbbá, hogy a lélek az általa birtokolt valódi Anyagi Testről egyfajta idealizált képet őriz,  vagyis: a  visszaváltoztatás során a testről eltűnnek a forradások, a csonkítások; még a hiányzó végtagok is visszakerülnek a helyükre. A test ideális fizikai állapotában – azaz általában fiatalon, de semmiképpen sem szebben – alkotódik meg. (Ebben különbözik a varázslattal visszaváltoztatott élőlény az elváltoztatás időtartamának lejártakor visszaalakulótól!) Az életkort a lélek (karakter esetében a játékos) határozza meg, ám ez nem lehet kevesebb a felnőtté válást jelentő kornál, és több annál, amennyit az illető már leélt. Ha ezt az elváltoztatáskor még nem érte el, akkor annyi esztendős lesz, amennyi akkor volt.</p>
		<p>Elváltoztatott Homunkulusz nem változtatható vissza ezzel a varázslattal, csak Átformálással és Átalakítással, akár egy darab kő.</p>
		<p></p>
		<p></p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
