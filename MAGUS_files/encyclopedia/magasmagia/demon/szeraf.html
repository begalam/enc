<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Szerafizmus </h2><br>
		

		
		<p>A szerafizmus ugyan nem szerves része a Mozaikmágiának, mégis, mivel legmagasabb szintű művelői az elvetemültebb, vagy csak éppen nagyobb hatalomvággyal megáldott vagy megvert varázslók közül kerülnek ki, ezért célszerűen ezen sorokon tárgyaljuk.</p>
		<p>A szerafista paktum egy egyezség, melyet egy halandó, lélekkel bíró lény és egy, a Külső- vagy Köztes Síkokról származó teremtmény köt. Az alkut bármelyik fél kezdeményezheti, bár ehhez valamiféle kapcsolatfelvétel szükségeltetik. Az alku lényege, hogy a felsőbb lény valamely szolgálatért, lélekenergiáért, életerőért cserébe mágikus hatalmat juttat az alkuban résztvevő partnerének. A szerafizmus a paktumban résztvevő felek helyzete szerint kétféle egyességet ismer: az Alkut és a Behódolást.</p><br>
		<div>
		<b>A szerafista alkura vonatkozó szabályok:</b><br>
		
    I. A szerafista alkuhoz mind a halandónak, mind pedig a démonnak meg kell ismernie a másik Igaz nevét. Emiatt igyekeznek az alkukban a démonok ezen neveket minél jobban elrejteni, majd esetleges istenné válásuk után (például Thar esetében, aki guttarból, közönséges kín­ démonból lényegült istenséggé) ezen alkuk szövegeit minél hamarabb elpusztítani.<br>
    II. A papok saját szentélyükben azonnal megérzik egy szerafista jelenlétét, még ha nem is képesek más úton jöveteléről tudomást szerezni. A varázshasználók bármiféle Asztrál vagy Mentál alapú kutatómágíával felfedezhetik a szerafista lelkén burjánzó fekélyeket, ha képesek átütni annak pajzsait, vagy ha éppen varázsol.<br>
    III. Ynev minden istenhitének követői, és papjai (a sötétebb tanításokkal bíró egyházak is) a saját istenségük esetleges vetélytársainak feltűnésének veszélye miatt azonnal üldözőbe veszik, ha egy efféle mágiával bíró alak feltűnik a színen.<br>
    IV. Rendszeres imádságokkal és szertartásokkal is ki lehet váltani az áldozatokat, de ez már csak nagyobb, több­ száz fős, hívő tömegek részvétele esetén működik. Ekkor a jutalom meghatározásának jogköre a KM-é.<br>
		<br>
		<p></p>
		<p></p>
		<p></p>
		<p></p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
