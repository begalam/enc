<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Időmágia </h2><br>
		

		<p>Az Időmágia gyakorlásához, szabályszerűségeinek felismeréséhez elengedhetetlenül szükséges a Számtan/Mértan képzettség 3. fokú ismerete.</p>
		<p>Az Időmágia segítségével a varázsló képes arra, hogy egy általa létrehozott varázslatnak folyamatos utánpótlást biztosítson a Világegyetemet átitató mágikus energiákból. Ennek eredményeképpen a természet az adott időre energiával látja el a kívánt varázslatot. Egyfajta csatorna ez, melyen át mágikus energia áramlik a varázslatba.</p>
		<p>A gyakorlatban ez azt jelenti, hogy a varázsló kinyújthatja a varázslat Időtartamát: újabb körökre, percekre, órákra, de akár még az örökkévalóságig is.</p>
		<p>Az Időmágia igéit a varázslónak mindig egybe kell olvasnia a meghosszabbítani kívánt varázslattal, ami egyértelműen kizárja azt, hogy a varázsló egy már működő varázslat Időtartamát is módosíthassa. Tehát egy már működő varázslat Időtartama nem befolyásolható!</p><br>
		<p>Lássunk egy példát!</p>
		<p>A varázsló szeretne létre hozni egy olyan 5 E erősségű tűz­ kardot, amely örökre megmarad. Hogyan teheti ezt?
</p>
		<p>Teremt 5 E erősségű Őstüzet , és karddá formázza, ez 30 Mp. Majd a teljes varázslatra ráolvassa az Örökkévalóságot – ami 150 Mp. A teljes varázslat tehát 180 Mp-ot emészt fel – ami nem kevés!</p>
		<p>Abban az esetben, ha egy varázslat valamely okból – akár csak egy pillanatra is – megszűnik működni, az Időmágia is lefoszlik róla, és kárba vész. Eztán már hiába ér véget a zavaró hatás, a varázslat – még ha akár Örökkévalóságot olvasott is rá a varázsló – többé nem kap új erőre.
</p>
		<p>Az előbbi példát követve: ha az öröklétnek készített kard nála erősebb vízaurával csap össze – tegyük fel 10 E erejűvel – akkor eltűnik és soha többé nem jelenik meg; akkor sem, amikor forgatója kihúzza az aurából. (A vízaura E-je természetesen 5-re csökken.)</p>
		<p>Ha a varázslat Erőssége valamiért csökken, attól kezdve a maradék E fog érvényesülni az Időmágiával meghosszabbított időtartam lejártáig.</p>
		<p>Ha tehát a példaként használt örök idejű tűzkard 3 E erősségű vízaurával találkozik, akkor ettől kezdve E- je 2 lesz. (A vízaura, pedig megszűnik létezni.)</p>
		<p>Azonban a varázsló képes arra is, hogy ne csak a teljes varázslatra olvassa rá az Időmágiát, hanem egyetlen mozaikot is előnyben részesíthet: például egy l órára kiterjesztett Időtartamú Félelem Fal esetében a Félelem mozaikot 2 órás Időmágiával kombinálja. Így a Fal maga csupán l órán át létezik és fejti ki az áthaladókra a hatását, azonban az így a mágia hatása alá került alanyok 2 órán át rettegnek majd a varázsló által meghatározott célponttól.</p>
		<p>Azonban az így egy varázslatra ráolvasott ldőmágiák Idő­ tartama nem adódik össze, s egy mozaikon csakis a hosszabb Időtartamú fejti ki a hatását.</p>
		<p>A ráolvasás ideje mutatja meg, hogy a varázslónak milyen hosszan kell a szükséges varázsszavakat kántálnia ahhoz, hogy a mozaik létre jöjjön, és kapcsolódjon a többihez.
</p>
		
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
