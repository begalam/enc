<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Időugrás </h2><br>
		
		
		<div>
		<b>Mana pont:</b> Lásd a leírást!<br>
		<b>Időtartam:</b> Lásd a leírást!<br>
		<b>Varázslat ideje:</b> Lásd a leírást!<br>
		</div>
		<div><b>Az Időmágia következő bekezdésben tárgyalt magasabb fokú alkalmazásához elengedhetetlenül szükséges a Szám­tan/Mértan képzettség 4. fokú ismerete.</b></div><br>
		
		<p>A mozaik segítségével a varázsló személyeket és tárgyakat juttathat előre az időben. Az Időugrás a mágia-filozófusok szerint nem más, mint a tér helyett az idő dimenziójában végrehajtott teleport. Az időutazók helyet nem változtatnak, ám eltűnnek a térből, s csak az időugráskor meghatározott időpont elérkeztével jelennek meg ismét. A köztes időben minden szempontból nem létezőnek minősülnek: mágiával sem érzékelhetők vagy érhetőek el. Számukra azonban nem telik az idő, bármilyen távolra is ugranak, csak egy villanásként érzékelik az utazást. Nem öregszenek a világgal együtt; sebeik, betegségeik sem gyógyulnak. A köztes időt egyszerűen átugorják.</p>
		<p>Az időugrás csak akkor jön létre, ha az érkezés pillanatában semmi nem gátolja az utazókat, hogy belépjenek a térbe. Ellenkező esetben semmi nem történik, az utazók el sem tűnnek, bár a varázslatra felhasznált Mana pontok elvesznek. Vagyis a Teleporthoz hasonlóan az Időugrással sem lehet valakit valamibe, vagy valamit valakibe belejuttatni.</p>
		<p>Tárgyat a varázsló a súlytól függően, tetszés szerint küldhet előre az időben, de élőlények esetében bírnia kell az illető beleegyezését. Fontos tény még, hogy a mozaik segítségével az idő csak előrefelé járható, a múltba ugrás módját csak a mágusok ismerik.</p>
		<p>Az alábbi táblázat megmutatja, hogy 3 ynevi font súly hány Mana pontért milyen messzire küldhető előre a jövőbe.</p>
		<div><br>
<table border="1" align="center">
	<tr>
		<td><b>Időugrás</b></td> <td><b>Mp</b></td> <td><b>Varázslás ideje</b></td>	<!--három oszlopos felső vastag-->
	</tr>

	<tr>
		<td>1 körnél kevesebb</td> <td>1 Mp</td> <td>1 szegmens</td>
	</tr>	
	<tr>
		<td>1-6 kör</td> <td>2 Mp</td> <td>2 szegmens</td>
	</tr>
	<tr>
		<td>1 perc – 1 óra</td> <td>3 Mp</td> <td>1 kör</td>
	</tr>
	<tr>
		<td>1 óra – 1 nap</td> <td>4 Mp</td> <td>6 kör</td>
	</tr>
	<tr>
		<td>1 nap – 1 év</td> <td>5 Mp</td> <td>2 perc</td>
	</tr>
	<tr>
		<td>1-100 év</td> <td>6 Mp</td> <td>5 perc</td>
	</tr>
	<tr>
		<td>100-1000 év</td> <td>7 Mp</td> <td>15 perc</td>
	</tr>
			
</table>
</div>
		<p></p>
		<p></p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
