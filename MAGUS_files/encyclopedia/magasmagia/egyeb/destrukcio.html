<html>
	<head>
		<link rel="stylesheet" href="../magasmagia_tartalom.css">
	</head>
	
	<body>
		<!-- placeholder for css_2 -->
		
		<h2>Destrukció </h2><br>
		
		
		<div>
		<b>Mana pont:</b> 1 Mp/E<br>
		<b>Időtartam:</b> Végleges<br>
		<b>Varázslat ideje:</b> 1 szegmens/E<br>
		</div>
		
		<p>A varázslatokat a megidézőjüktől származó mágikus energia táplálja és tartja össze. A varázsló azonban energiáit romboló célzattal is bejuttathatja egy varázslatba, akár másokéiba is. Olyan ez, akár az érzékeny mechanizmusba szórt homokszemcse – hibás működést, rosszabb esetben teljes működésképtelenséget okoz.</p>
		<p>Egy varázslat tönkretétele épp annyi Mp-ha kerül, amennyibe létrehozása. Ha tehát a varázsló ugyanannyi Mana pontot erőltet ártó célzattal egy már működő varázslatba, mint amennyibe az eredetileg került, a varázslat teljes egészében megszűnik létezni. Ha kevesebbet áldoz: semmi nem történik, ha többet: a fölöslegesen elköltött Mana pontok elvesznek.</p>
		<p>Nem szükséges azonban a teljes varázslatot Destruálni. Mozaikmágia esetén lehetséges pusztán egyes kiszemelt mozaikjait is megtámadni. Egy mozaik tönkretételéhez is annyi Mp szükségeltetik, amennyibe a létrehozása került. Ha egy varázslatról lebomlik az Időmágia, minden egyes mozaikja még annyi ideig működik, amennyi a mozaikok leírásában az Időtartam rovatban szerepel, azután sorban megszűnnek létezni.</p>
		<p>Ha a Térmágia vagy a Szimpatikus mágia bomlik le róla, akkor hirtelenjében ott jön létre, ahol a varázsló a varázslás pillanatában tartózkodott. Természetesen Asztrál- vagy Mentálmágia esetében az áldozat azonnal felszabadul a varázslat hatása alól.</p>
		<p>Ha egy varázslatról maguk a magot képező mozaikok bomlanak le, a varázslat teljes egészében megszűnik működni.</p>
		<p>A fentiek ismeretében tehát leszögezhetjük, ha valaki képes felismerni és feltérképezni egy már működő varázslat szerkezetét, alkotóelemeit (azaz mozaikjait) és azok Mp-igényét, akkor képes lesz teljesen szét is bomlasztani az egész varázslatot, jóval kevesebb Mp-ért, mint amennyibe az eredetileg került.</p>
		<p>Rúnamágikus hatások Destrukcióval. nem szüntethetők meg, csak a rajzolat eltörlésével, illetve a vonalak megszakításával. A varázsló a nem Mozaikmágiával létrehozott varázslatokat: boszorkányok, boszorkánymesterek, tűzvarázslók varázslatait is képes Destruálni, ám csak egészben. Ellenben a Szakrális mágia destruálására képtelen.</p>
		<p></p>
		
		
		
		<!--<button onclick="goBack()">Vissza</button>

		<script>
			function goBack(){
  				window.history.back();
			}
		</script>-->
	</body>
</html>
