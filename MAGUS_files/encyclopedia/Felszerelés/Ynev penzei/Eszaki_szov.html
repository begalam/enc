<html lang="hu">
	<body>
		<link rel="stylesheet" href="../felszereles_tartalom.css">
		<h2>Északi Szövetség</h2>
		
		<p>Szerencsés helyzetben van a krónikás (és persze az utazó is), hiszen az Északi Szövetség államainak pénzrendszere – gondos egyeztetési tárgyalások következményeként – szinte teljesen azonos. Alapegység tehát az északi korona, amely egy rézpénznek felel meg. Az ezüstpénz értéke így 100 korona, az aranyé 1000. Mondják, inkább a szegények számolnak koronában, a tehetősek már ezüstben, a gazdagok pedig aranyban. A nemesfém érmék arany és ezüsttartalmát pontosan meghatározták, így minden tagállam pénze ugyanannyit ér a Szövetség területén belül – ennek megfelelően mindenütt elfogadott. Az egyes országok érméi azonban külsőleg nem egyformák, mindegyiknek önálló joga eldönteni, mit is veret pénzeire. Általánosságként megállapíthatjuk, hogy a pénzverés jogát szigorúan kézben tartják az adott régió urai, nem rendelkezik minden nemes e kiváltsággal. Ez a rendelkezés többek között az egységesítést szolgálja, hiszen ellenkező esetben képtelenség lenne közös pénzrendszert használni. Mithrill érmét nem készítenek a Szövetségben, Tarin kivételével. </p>
		<p>Az idők folyamán voltak kísérletek a teljes egységesítésre is, azonban a nemzeti büszkeség mindig gátat szabott e törekvéseknek – csekélyke eredményként minden érme kerek, rajzolatuk viszont országonként eltérő maradt.</p>

		<p></p>
		<p></p>
		<p></p>
	
		<p></p>
		<p></p>

		<p></p>	
	</body>
</html>
