<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Kultúra</h2>
		<h3>(I)</h3>
		
		<p>A karakter az adott terület, vagy népcsoport szokásaiba, szociális berendezkedésébe nyer bepillantást. Alacsonyabb fokú képzettség esetén még csak látogatóként ismeri a dolgok menetét, magasabb fokú képzettség birtokában már a helyi néprajz rejtelmeivel is tisztában van. A képzettséget valamely civilizáció vagy népcsoport kultúrájára kell felvenni, pl.: Kultúra (Erv) 3. fok</p>
		
			<div>
				<b>1. fok:</b>
			</div>
		<p>Az idegenek ezen a szinten még csak ismerkednek a helyi szokásokkal, könnyedén belesétálhatnak egy kínos helyzetbe, főleg, ha nem ismerik készség szinten az adott nyelvet.</p>
			<div>
				<b>2. fok:</b> 
			</div>
		<p>A helyi szokásokban az ilyen fokon képzett karakter, már annyira járatos, hogy képes ügyeit egymaga intézni, de zárt közösségek esetén még bajba kerülhet.</p>
			<div>
				<b>3. fok:</b>
			</div>
		<p>A közösségbe besimuló idegen vagy tősgyökeres helybeli lakos bírja ezen a fokon az adott Kultúra ismeretét, már könnyedén adja ki magát helybélinek az idegen, illetve tisztában van a számára szükséges szokások, helyzetek által megkövetelt viselkedésformák mibenlétével.</p>
		
			<div>
				<b>4. fok:</b> 
			</div>
		<p>A közösség valamely tanultabb vezetője, vagy idegen, aki lassan őslakosnak is kiadhatja magát, bírja ezen a fokon a képzettséget. A karakter már az adott kultúra fiókkultúráinak dolgaiban is járatos, elzárt, titkos közösségekkel szembeni fellépés mikéntjében sem ejt vérlázító hibát. Ezen a szinten már történeti alapossággal képes nyilatkozni egy kultúra fejlődéséről, átalakulásairól.</p>
	
			<div>
				<b>5. fok:</b>
			</div>
	
		<p>A tudós fők és papok sajátja, esetleg mesterkémek és kereskedők birtokolják ezt a fokot. Az ennyire képzett karakter már tisztában van az adott kultúra rétegkultúráinak minden apróbb szokásával, illetve kimerítően képes nyilatkozni ezek kialakulásáról is.</p>
	
	</body>
</html>

