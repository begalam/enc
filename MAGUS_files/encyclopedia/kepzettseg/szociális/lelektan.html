<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Lélektan</h2>
		<h3>(III - Intelligencia, Asztrál, Érzékelés)</h3>
		
		<p>A psziché megismerésének tudománya. Birtokosa könnyebben férkőzik közel mások lelkéhez, érti meg a szándékaik mögött megbúvó indítékaikat, leplezi le hazugságaikat, vagy magasabb szinteken hajtja befolyása alá az illetőt. Ha a képzettség célpontja bármely leplező képzetséggel bír, akkor a képzettségek összevetésére vonatkozó szabályok a mérvadók. Azonban a fent említett szabályok által megállapított siker esetén sem mentesül a karakter az alábbi leírásban szereplő próbadobás alól.</p>
		
			<div>
				<b>1. fok:</b>
			</div>
		<p>Empátia, enyhe fogékonyság másokkal szemben. Ezen a szinten az apróbb változások még nem, de a durvább esetleges mágikus beavatkozások már felfedezhetők a célpont viselkedésében, ha a varázstudó nem volt elég elővigyázatos. A karakternek -1 módosítóval dobott sikeres Asztrálpróba esetén tűnhetnek fel a változások.</p>
			<div>
				<b>2. fok:</b> 
			</div>
		<p>A már gyakorlott lélekbúvára képzettség ezen fokának birtokában már nagyobb sikerrel számolhat. A karakternek sikeres Asztrálpróba esetén tűnhetnek fel a gyanús jelek, és csak ekkor értelmezheti őket.</p>
			<div>
				<b>3. fok:</b>
			</div>
		<p>Papok és varázslók bírják legtöbbször ezt a tudás­ szintet, innentől válik lehetővé az asztrális, mentális varázs­ latok alkalmazása a Mozaikmágián belül. Ezen szint nélkül a varázsló nem ismeri eléggé a pszichét, hogy befolyást gyakoroljon rá.</p>
		<p>A karakter innentől kezdve próbálkozhat, ha ideje engedi lelki torzulások gyógyításával, +1 módosítóval dobott sikeres Asztrálpróba esetén.</p>
	
			<div>
				<b>4. fok:</b> 
			</div>
		<p>A karakter mestere a lélektannak, ha elegendő ideje és lehetősége van, hosszas munkával kondicionálhat vagy kondicionálás alól szabadíthat fel másokat – a KM belegyezésével. A gyanús jelek, elváltozások keresésére dobott próbáját a karakter +2 módosítóval végezheti el.</p>
		
			<div>
				<b>5. fok:</b>
			</div>
	
		<p>Az igazán sokat látott bölcs mesterek az ilyen szintű tudás birtokosai, tapasztalataikat felhasználva egyre inkább elmélyültek a tudományban, emiatt a képzettség ezen fokú ismerői a gyanús jelek, elváltozások keresésére dobott próbájukhoz +3 módosítót adhatnak.</p>
		
	</body>
</html>