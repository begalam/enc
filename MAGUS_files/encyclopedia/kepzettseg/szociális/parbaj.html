<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Párbaj</h2>
		<h3>(II – Intelligencia, Asztrál, Karizma)</h3>
		
		<p>A párbajok, legyen az bajvívó, nemesi, lovagi torna vagy varázstudók közötti összecsapás törvényeinek szokásainak és legendáriumának ismeretét jelenti e képzettség, a karakter által ismert kultúrák vonatkozásában. A választott párbajformát fel kell tüntetni a karakterlapon az adott képzettség mellett, mint pl. Párbaj (lovagi torna) 2. fok.</p>
	
			<div>
				<b>1. fok:</b>
			</div>
		<p>A karakter ismeri nagy vonalakban az adott párbaj­ forma mikéntjét és szabályait. Értő szemlélőként vehet részt egy efféle összecsapás megtekintésében.</p>
			<div>
				<b>2. fok:</b> 
			</div>
		<p>A képzettség gyakorlott alkalmazója párbajképes, ismeri a vonatkozó szabályokat, szokásokat. Nem vét tudtán kívül semmiféleképp a szabályok ellen.</p>
			<div>
				<b>3. fok:</b>
			</div>
		<p>A szakavatott karakter ismeri a kultúrkör minden párbajstílusát, jó részükben járatos is, párbajhős, hivatásos párbajsegéd vagy herold.</p>
		
			<div>
				<b>4. fok:</b> 
			</div>
		<p>A tudomány mesterfokú ismerője a kultúrkör min­ den párbajfajtájának minden apró kiskapuját, csínját-bínját ismeri, ceremóniamester. A  képzettség ezen fokán akár már a becsület vagy hírnév elvesztése nélkül is találhat kibúvót egy párbaj alól, vagy párbajra kényszeríthet valakit.</p>
		
			<div>
				<b>5. fok:</b>
			</div>
	
		<p>A karakter az illem és a szokások ismeretének tárháza, maga is valószínűleg hírneves párbajhős, akár egy párbajkódexet is megalkothat, tettei legendásak, tudása páratlan.</p>
		
	</body>
</html>
