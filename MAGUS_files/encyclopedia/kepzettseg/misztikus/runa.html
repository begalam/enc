<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Rúnamágia</h2>
		<h3>(IV – Intelligencia, Akaraterő, Asztrál)</h3>
		
		<p>Ynev majd minden népcsoportja idővel megörökölte, vagy újra felfedezte magának a jelmágikus rajzolatokban rejtőző, céljaikhoz igazítva átrendezett mágikus erők tudományát. A képzettség ismerete ezen örökkévaló, a kontinenssel egyidős kultúrától független jelek felismerését, működésük megértését, esetleg maguknak a rúnáknak az alkalmazását jelenti.</p>
		<p></p>
		<p></p>
			<div>
				<b>1. fok:</b>
			</div>
		<p>A Rúnamágiával ismerkedő személy képes felismerni sikeres -1 módosítóval végrehajtott Intelligenciapróba esetén a rúnamágia tárgykörébe tartozó jeleket.</p>
			<div>
				<b>2. fok:</b> 
			</div>
		<p>A Rúnamágia beavatottja sikeres Intelligenciapróba esetén képes érzékelni a jelmágikus rajzolatok rejtette erők típusát, azaz felismerni, hogy a rúnába foglalt varázslat mely mágikus hagyomány követőjének műve: szakrális, tapasztalati vagy magasmágikus eredetű-e.</p><p>A képzettség ezen szintű ismerője képes varázstekercseket felolvasni, aktivizálni.</p>
			<div>
				<b>3. fok:</b>
			</div>
		<p>A szakavatott ismerője a Rúnamágiának az Intelligenciapróbáját +1 módosítóval dobja. Ha rendelkezik az adott hagyomány vonatkozó képzettségével, akkor sikeres próba esetén a varázslatot is képes meghatározni, melyet a rúna rejt, illetve képes biztonságosan megtörni a mágikus jeleket sikeres próba esetén.</p>
		<p>A megfelelő képzettség (valamely szakma), valamely mágikus hagyomány beavatottjaként a karakter képes jelmágikus rajzolatok készítésére. Ezeket bővebben lásd a Rúnamágia c. fejezetet a 373. oldalon.</p>
		<p>Abban az esetben, ha a karakter nem a magasmágia beavatottja, hanem tapasztalati mágiahasználó, akkor csakis a Végrehajtó Varázskör, Kisugárzó Varázsjel, illetve, ha bír Asztrál-, Mentálmágiával, akkor az Asztrál-, Mentál­ bélyegek, alkalmazása elérhető a számára.</p>
		<p></p>
			<div>
				<b>4. fok:</b> 
			</div>
		<p>A képzettség mesteri fokozatú beavatottja a fenti Intelligenciapróbát +2 módosítóval dobja.</p>
		<p>A karakter már teljesen átlátja a jelmágia működését, mozaikjait egyetlen jelbe sűrítve készíti el, így a varázslási idő a felére csökken.</p>
		<p></p>
			<div>
				<b>5. fok:</b>
			</div>
	
		<p>A legendás hírű ismerője ezen képzettségnek a fenti Intelligenciapróbát +3 módosítóval dobja.</p>
		<p>A varázstudó rúnajeleibe a Leplezés varázslat mozaikját – ha bír a Mozaikmágia használatával – is képes belefoglalni, így rejtve el azt a kíváncsiskodók elől.</p>
		<p></p>	
	</body>
</html>
