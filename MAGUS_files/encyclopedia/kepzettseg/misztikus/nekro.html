<html>
	<body>
		<h2>Nekromancia</h2>
		<h3>(IV – Intelligencia, Akaraterő, Asztrál)</h3>
		
		<p>
		Az életerő keletkezésének és áramlásának titkát kutató tudomány, melynek ezen rejtélyekre ugyan még nem sikerült maradéktalanul fény derítenie, de mintegy mellesleg a halál Nagymestereivé avatta művelőit. 
		</p>
		
		<p>
		<b>1. fok:</b>
		</br>
		A sötét tudománnyal még csak éppen ismerkedő beavatott sikeres -1 módosítóval végrehajtott Intelligenciapróba esetén felismeri az 1 nekrográfiai osztályba sorolt élőhalottakat, az adott mágiaformát űző varázstudót, valamint jó eséllyel azonosítja a varázsláshoz szükséges mozdulatokat és mágikus igéket.
		</p>
		
		<p>
		<b>2. fok:</b> 
		</br>
		A beavatott a képzettség ezen fokán sikeres Intelligenciapróba esetén képes azonosítani az 1. és a 2. nekrográfiai osztályba sorolt élőholtakat, azok képességeiről kimerítően tud nyilatkozni.
		</p>
		
		<p>
		<b>3. fok:</b>
		</br>
		A nekromantikus tudományok avatott ismerője az Intelligenciapróbáját +1 módosítóval végezheti el, siker esetén felismeri az 1-3. nekrográfiai osztályba sorolt túlvilági lényeket, azok képességeiről, elpusztításuk vagy idézésük, létrehozásuk módozatairól kimerítően tud nyilatkozni. <br>
Ha a karakter bír a Mágikus fogékonyság Háttérrel, illetve Magasmágia képzettség hasonló fokával, akkor képes nekromantikus mozaikok megidézésére.
		</p>
		
		<p>
		<b>4. fok:</b> 
		</br>
		A sötét tudományok mestere az Intelligenciapróbáját +2 módosítóval végezheti el, siker esetén felismeri az 1-4. nekrográfiai osztályba sorolt túlvilági lényeket, azok képességeiről, elpusztításuk vagy megidézésük, létrehozásuk módozatairól kimerítően tud nyilatkozni.<br>
Ha bármely mágikus hagyomány művelője és bír asztrál/mentál alapú varázslatokkal, akkor képes hatni a tudattal vagy személyiséggel bíró élőhalottakra is.
		</p>
		
		<p>
		<b>5. fok:</b> 
		</br>
		A legendás hírű tudós fő az Intelligenciapróbáját +3 módosítóval végezheti el, siker esetén felismeri az 1-5. nekrográfiai osztályba sorolt túlvilági lényeket, azok képességeiről, elpusztításuk, vagy idézésük, létrehozásuk módozatairól kimerítően tud nyilatkozni.<br>
A karakter képes a saját, vagy mások életerejéből is varázsolni. Ha a saját életerejét használná varázslásra, akkor képes 1 Ép-ért 5 Mp-ot nyerni szervezetéből. Ez a rituálé mindösszesen némi összpontosítást és egy kör időtartamot vesz igénybe. Ebben az esetben nem vonatkoznak a mágiahasználóra az Életerő szabályainak megkötései az eszméletvesztésre és a halálra vonatkozóan, míg a varázslás folyik. A mágia befejeztével viszont számolnia kell a kiszipolyozott teste reakcióival.<br>
Mások életerejéből fertályórányi felkészülés után tud varázsolni. A rítushoz fel kell rónia az életerőből származó energiákat fókuszáló jeleket, mégpedig az áldozatok vérével, mely majd közvetíti ezen erőket a jel közepén álló varázstudóhoz. Az áldozatok csak a varázslás befejeztével sebződnek meg vagy hunynak el.
		</p>
		
	</body>
</html>
