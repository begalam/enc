<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Démonológia</h2>
		<h3>(IV – Intelligencia, Akaraterő)</h3>
		
		<p>A legsötétebb praktikák egyike, melyet ynevi varázstudó valaha is művelhet. Eredendően két irányzata létezik: az egyik a démonok és szolgáik elleni hadakozást tűzte zászlajára a köztes síkok lényei ellen fordítva tudását, a másik a hatalmat gátlástalanul áhító varázstudók tábora, mely sajnos jóval el­ terjedtebb. Ők a démoni alkuk és a démoni hatalom kijátszásának vagy megkaparintásának lehetőségeit vizsgálják.</p>
		<p></p>
		<p></p>
			<div>
				<b>1. fok:</b>
			</div>
		<p>A démonikus hagyománnyal még csak éppen ismerkedő személy sikeres -1 módosítóval dobott Intelligenciapróba esetén felismeri az 1. démonológiai osztályba sorolt démonokat, az adott mágiaformát űző varázstudót a varázsláshoz szükséges mozdulatok és mágikus igék alapján.</p>
			<div>
				<b>2. fok:</b> 
			</div>
		<p>A démoni tudományokba avatott karakter sikeres Intelligenciapróba esetén képes azonosítani az 1. és a 2. démonológiai osztályba sorolt démonokat, azok képességeiről kimerítően tud nyilatkozni, egy módosítók nélkül elvégzett sikeres Intelligenciapróba után.</p>
			<div>
				<b>3. fok:</b>
			</div>
		<p>A tapasztalt varázstudó, vagy tudósfő már nagy gyakorlatra tett szert a köztes síkokkal foglalkozó tudományban, az Intelligenciapróbáját +1 módosítóval végezheti el, siker esetén felismeri az 1-3. démonológíai osztályba sorolt túlvilági lényeket, azok képességeiről, elpusztításuk, vagy idézésük módozatairól kimerítően tud nyilatkozni.</p>
		<p>Ha a karakter a Mozaikmágia alkalmazója, akkor képessé válik a démonikus mozaikok megidézésére.</p>
		<p>A karakter ettől a szinttől képes szeráfi paktum megkötésére, ha valaki megszerezte számára a kiszemelt lény igaz nevét, lásd a Démonológai c. fejezetben a 384. oldalon.</p>
		<p></p>
			<div>
				<b>4. fok:</b> 
			</div>
		<p>A démonikus hagyományok mestere az Intelligenciapróbáját +2 módosítóval végezheti el, siker esetén felismeri az 1-4.démonológiai osztályba sorolt túlvilági lényeket, azok képességeiről, elpusztításuk vagy megidézésük módozatairól kimerítően tud nyilatkozni.</p>
		<p>Ha bír asztrál/mentál alapú varázslatokkal, akkor innentől kezdve azokat képes alkalmazni a démonokra is. Lásd Démonológia c. fejezetben a 384. oldalon.</p>
		<p></p>
			<div>
				<b>5. fok:</b>
			</div>
	
		<p>A legendás hírű pap, varázsló vagy démonvadász az Intelligenciapróbáját +3 módosítóval végezheti el, siker esetén felismeri az 1-5. démonológia osztályba sorolt köztes síkokról származó lényeket, azok képességeiről, elpusztításuk vagy megidézésük, létrehozásuk módozatairól kimerítően tud nyilatkozni.</p>
		<p>A karakter képes szeráfi paktum megkötésére, lásd a Démonológia c. fejezetben a 384. oldalon.</p>
		<p></p>	
	</body>
</html>
