<html>
	<body>
		<h2>Őselemi mágia</h2>
		<h3>(IV – Intelligencia, Akaraterő, Asztrál)</h3>
		
		<p>
		 A képzettség az elemi mágia szabályaival, az őselemi síkok törvényeivel, és az ott őshonos lények tulajdonságaival foglakozik. Magasabb szinteken betekintést enged az őselemek megidézésének fortélyaiba és formázásuk rejtelmeibe a Mozaikmágia által, lásd az Elemi mágia c. fejezet a 358. oldalon.
		</p>
		
		<p>
		<b>1. fok:</b>
		</br>
		A karakter tisztában van az őselemek fogalmával, az anyagi síkon való megjelenésük formációival, ismeri veszélyeiket. Képes felsorolni, illetve felismeri a hírhedtebb őselemi lények fajtáját, hozzávetőleges képességeikről sikeres -1 módosítóval végrehajtott Intelligenciapróba után képes nyilatkozni. A karakter által ismert lények meghatározásának joga mindig a KM-é.
		</p>
		
		<p>
		<b>2. fok:</b> 
		</br>
		A karakter már ismeri a paraelemeket, tisztában van előnyeikkel, hátrányaikkal, azonosítja az alapvető Formázásokat, igen nagy pontossággal nyilatkozik az adott mágiaformák hatásait illetően. Az őselemi síkok teremtményeinek nagy részét felismeri azok képességeiről sikeres Intelligenciapróba után tud nyilatkozni.
		</p>
		
		<p>
		<b>3. fok:</b>
		</br>
		Az őselemi síkok teremtményeit felismeri azok képességeiről +1 módosítóval dobott sikeres Intelligenciapróba után tud nyilatkozni.<br>
A karakter a Magasmágia képzettség hasonló szintű ismeretének, illetve a Mágikus fogékonyság Háttér birtokában képes őselemek megidézésére, illetve az alapvető Formázás mozaikok használatára.
		</p>
		
		<p>
		<b>4. fok:</b> 
		</br>
		Az őselemi síkok teremtményeit felismeri, immáron azok képességeiről +2 módosítóval dobott sikeres Intelligenciapróba után tud nyilatkozni.<br>
A képzettség ezen fokának ismerője az elemi mágia mestere, képes az egyszer már megidézett őselemeket újabb Formázás mozaikokkal kordában tartani, egyre újabb és újabb alakba kényszeríteni az időtartam letelte előtt. Bővebben lásd az Elemi mágia c. fejezetben az 358. oldalon.
		</p>
		
		<p>
		<b>5. fok:</b> 
		</br>
		A őselemi mágia letéteményese, a világot alakító erők avatott ismerője. Az őselemi síkok minden teremtményét felismeri, immáron azok képességeiről +3 módosítóval dobott sikeres Intelligenciapróba után tud nyilatkozni.<br>
A varázsló ezen a szinten már képes az elemeket teljesen uralma alá hajtani, képes a Formázás mozaikkal szabad elemi formák megalkotására. Bővebben lásd az Elemi mágia c. fejezetben a 358. oldalon.
		</p>
		
	</body>
</html>
