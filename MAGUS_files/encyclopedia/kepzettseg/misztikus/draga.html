<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Drágakőmágia</h2>
		<h3>(IV – Intelligencia, Akaraterő, Asztrál)</h3>
		
		<p>A Drágakőmágia az ékkövek sajátos szerkezetében rejlő mágikus hatalmat aknázza ki. Alkalmazói képesek a különböző drágakövek mágikus töltéssel való felruházására, magasabb szinten akár komplett varázslatok eltárolására is.</p>
		<p></p>
		<p></p>
			<div>
				<b>1. fok:</b>
			</div>
		<p>A képzettség ezen fokú beavatottja még csak kevés ismerettel rendelkezik a módszer gyakorlati alkalmazásáról. Sikeres, -1 módosítóval végrehajtott Intelligenciapróba esetén felismeri a Drágakőmágia tárgykörébe tartozó varázstárgyakat.</p>
			<div>
				<b>2. fok:</b> 
			</div>
		<p>A képzettség beavatottja sikeres Intelligenciapróba esetén képes felismerni a drágakövekben rejtőző erők típusát, azaz felismeri, hogy a drágakőbe foglalt varázslat mely mágikus hagyomány követőjének műve: mely tapasztalati hagyomány, szakrális vagy magasmágia eredetű-e.</p>
			<div>
				<b>3. fok:</b>
			</div>
		<p>A képzettség ezen fokának birtokosa az Intelligenciapróbáját +1 módosítóval dobja, sikeres próba esetén még a varázslatot is képes meghatározni, melyet a drágakő rejt.</p>
		<p>A karakter képes a drágaköveket mágikus töltéssel felruházni, így azok alkalmassá válnak a Detekció típusú hatásokra. Illetve a drágakőmágia beavatottja ettől a szinttől képes az adott mágikus hagyománynál felsorolt drágakőmágikus varázstárgyak elkészítésére. Bővebben lásd a Drágakőmágia című fejezetben a 395. oldalon.</p>
		<p></p>
		<p></p>
			<div>
				<b>4. fok:</b> 
			</div>
		<p>A drágakőmágikus hagyományok avatott mestere az Intelligenciapróbát +2 módosítóval dobja.</p>
		<p>A képzettség ezen fokának birtokosa már képes a drágaköveket Védelem típusú hatásokkal feltölteni, igaz drágakövekben Mp-ot tárolni.</p>
		<p></p>
			<div>
				<b>5. fok:</b>
			</div>
	
		<p>A legendás hírű mester az Intelligenciapróbáját már +3 módosítóval dobja.<br>
Immár képes a drágaköveket Okozás típusú hatásokkal feltölteni, illetve igazi drágakövekben komplett varázslatokat tárolni.</p>
		<p></p>
		<p></p>	
	</body>
</html>
