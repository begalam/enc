<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Tapasztalati mágia</h2>
		<h3>(IV – Intelligencia, Akaraterő, Asztrál)</h3>
		
		<p>A hagyományokon, az évezredeken átöröklődő, mágikus procedúrákon alapuló mágikus fortélyok ismeretébe, illetve magasabb szinteken azok használatába enged betekintést e képzettség. Felvételekor természetesen meg kell jelölni az adott hagyományt, mint pl. Tapasztalati mágia – bárd varázslatok (iskola, vagy magányos mester). </p>
		<p></p>
		<p></p>
			<div>
				<b>1. fok:</b>
			</div>
		<p>Ha a beavatott személy halló, illetve látótávolságon belül tartózkodik a kiszemelt varázstudóhoz képest, akkor sikeres -1 módosítóval végrehajtott Intelligenciapróba esetén azonosítja, hogy az általa tanulmányozott hagyomány köve­ tőjével áll-e szemben.</p>
			<div>
				<b>2. fok:</b> 
			</div>
		<p>Ha a képzettség ezen fokát birtokló személy halló-, illetve látótávolságon belül tartózkodik a kiszemelt varázstudóhoz képest, akkor sikeres Intelligenciapróba esetén azonosítja a létrehozott varázslatot, ha az az általa tanulmányozott mágikus hagyományba tartozik. Az egyedi, iskolákra jellemző mágiákat csak akkor ismeri fel, ha pont a megfelelő rend tudásanyagába nyert bepillantást.</p>
			<div>
				<b>3. fok:</b>
			</div>
		<p>képzettség ezen fokának szakavatott birtokosa az Intelligenciapróbáját +1 módosítóval dobja, a fenti megkötések továbbra is érvényesek. Sikeres próba esetén a KM belátására bízva akár a varázslat hátra hagyta jelekből is kiolvashat némi információt.</p>
		<p>A karakter a Mágikus fogékonyság előny birtokában az adott mágiaformát alkalmazni is képes. A Mp-jai által megengedett varázslatokat a Mágia fejezetben leírtak szerint hajthatja végre.</p>
		<p>A mágikus tanokba  való ilyen szintű elmélyedés miatt a karakter minden Tapasztalati szinten (már az elsőn is) +l Mana pontot kap. Az így nyert Mp-ok esetén mindig az adott szinten aktuális képzettség fok számít. Tehát, ha Ricara a boszorkány 4. ről 5. TSZ.-re lépve felveszi a képzettség 5. fokát, s eddig csak a 4. fokkal bírt akkor ezentúl minden szintlépéskor innentől kezdve 1 plusz Mp-ot kap, de ez nem befolyásolja a korábban kapott Mp-jai számát.</p>
		<p></p>
			<div>
				<b>4. fok:</b> 
			</div>
		<p>Az ilyen fokú birtokosa a képzettségnek az Intelligencia próbáját +2 módosítóval dobja, a fenti megkötések továbbra is érvényesek.</p>
		<p>A karakter már mestere a választott misztikus hagyománynak, mozdulatai, elejtett szavai mágikus erőket rejtenek. Az ilyen fokon képzett varázstudó képes létrehozni egy varázslatot, majd testében, mozgásában megkötni a mágikus hatalmat, s akár órákkal később életre hívni azt.</p>
		<p>Játéktechnikailag a varázstudó megidézi az adott varázslatot, elkölti a szükséges Mana pontokat – amennyiben szükséges felhasználja az egyéb kellékeket, - majd nem fejezi be varázslatát, mintegy testében köti le, majd később 1 szegmens alatt egy korábban meghatározott formulával – ez mindig ugyanaz: egy intés, egy mosoly vagy egy szó – beindítja a varázslatot. Ha a karakter elalszik, vagy bármilyen más módon de eszméletét veszti, elvész a varázslat és a belefoglalt varázserő, mely sebzés okozása és hatás nélkül, némi fényjelenség kíséretében visszaáramlik a Manahálóba. Amíg a mágiahasználó egy varázslatot efféleképp birtokol, addig semmilyen koncentrálást igénylő feladatot nem végezhet: az az nem használhat pszit, nem varázsolhat és varázserejét sem nyerheti vissza.</p><p>A mágikus tanokba való ilyen szintű elmélyedés miatt a karakter minden Tapasztalati szinten +2 Mp-ot kap.</p>
			<div>
				<b>5. fok:</b>
			</div>
	
		<p>A karakter az adott hagyomány nagymestere, ősi titkok és regulák ismerője, tisztelt, vagy rettegett személy. Az Intelligenciapróbáját +3 módosítóval dobja, a fenti megkötések továbbra is érvényesek.</p>
		<p>A játékos ezen a szinten már saját varázslatokat is megalkothat, de csak azon mágiaformából, melynek vonatlozó képzettségéből szintén bír az 5. fokkal. Pl. Varsarco a tűzvarázsló új tűzmágiák megalkotását tűzte ki maga elé célul, ezt akkor teheti meg, ha az Őselemi mágia képzettséget szintén 5. fokon birtokolja, míg új bájolások kiötléséhez Syrának a boszorkánynak 5. fokú Lélektan képzettség szükséges.</p>
		<p>(Ám minden esetben a KM-é a döntő szó, ő bírálja el a játékos által megalkotott új varázslatot.)</p><p>
A mágikus tanokba való ilyen szintű elmélyedés miatt a karakter minden Tapasztalati szinten +3 Mp-ot kap.</p>	
	</body>
</html>
