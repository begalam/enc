<html>
	<body>
		<h2>Írás/olvasás</h2>
		<h3>(II – Intelligencia)</h3>
		
		<p>
		 A betűvetés és az olvasás tudománya, magasabb fokú is­ merői a kalligráfia alkalmazói.
		</p>
		
		<p>
		<b>1. fok:</b>
		</br>
		A karakter még nem tud írni, csupán olvasni, azt is csak lassan és nehézkesen. Bármennyire erőlködik általában többszöri olvasásra érti meg a szöveget.
		</p>
		
		<p>
		<b>2. fok:</b> 
		</br>
		A képzettség ezen fokának birtokosa  már szinte folyékonyan olvas, betűi még gyermeki ákombákomok, természetesen csak az általa beszélt nyelvek alfabétumát használhatja.
		</p>
		
		<p>
		<b>3. fok:</b>
		</br>
		A hivatásos tollnokok szintje, elsajátítója folyékonyan olvas és olvashatóan, gyorsan ír. Általában valamely nemes úr vagy valamelyik egyház szolgálatában álló írnok.
		</p>
		
		<p>
		<b>4. fok:</b> 
		</br>
		A híres tollforgató az összes humán nyelv ábécéjét felismeri, s  azokat, ha beszéli az  adott nyelveket, használni is tudja. Betűi szépek formásak  igazán mutatós okleveleket és iratokat készíthet, illetve ha bírja a Művészetek (Rajzolás) képzettséget, akár iniciálékat is alkothat.
		</p>
		
		<p>
		<b>5. fok:</b> 
		</br>
		A karakter villámolvasással a KM belátása szerint képes akár félpercenként is végezni egy teljes, nagyméretű oldal szöveggel, illetve képes alkalmazni a gyorsírást, mellyel normál beszédtempójú szöveget képes lejegyezni.
		</p>
		
	</body>
</html>
