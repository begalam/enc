<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Oktatás</h2>
		<h3>(III - Intelligencia, Asztrál)</h3>
		
		<p>A tanítás az egyike a legősibb tudományoknak, már a korai emberek sámánjai is elgyakoroltatták a vadászatot törzsük tagjaival.</p>
		<p>Az Oktatás képzettség birtokosai képesek könnyebben átadni azon képzettségeket, melyeket ismernek, de csakis azon fokig, ameddig saját maguk is bírnak az adott ismerettel. Emellett az Oktatás nyújtotta előnyöket is csak azon fok oktatásához képesek biztosítani tanulóik számára, amely fokon bírják az Oktatás képzettséget.</p>
		<p>Tehát, ha Wilvarien, a varázsló a csapat harcosát kívánja 3. fokú Oktatás képzettsége birtokában megtanítani írni és olvasni, akkor ezt megteheti, hiszen ő maga 4. fokon ismeri az Írás/olvasás képzettséget. Ekkor képes legfeljebb 4. fokig képezni bajtárását, de a tanulás kp-költségét csak a 3. fok elsajátításáig képes csökkenteni.</p>
		<p>Ha nem bírna az Oktatás képzettséggel, tudását akkor is átadhatná 4. fokig, de ekkor a képzettség elsajátításának kp költsége nem csökkenne.</p>
			<div>
				<b>1. fok:</b>
			</div>
		<p>A karakter már tisztában van az oktatás alapjaival, az általa tanított képzettség Kp költsége 1-gyel csökken (de legalább 1).</p>
			<div>
				<b>2. fok:</b> 
			</div>
		<p>A kezdő tanár 2. fokú képzettségek átadására képes, a tanított képzettség Kp költsége 1-gyel csökken (de legalább 1).</p>
			<div>
				<b>3. fok:</b>
			</div>
		<p>A gyakorló tanár által oktatott képzettség Kp költsége 1-gyel csökken (de legalább 1), Százalékos Jártasság esetén +1%-ot ad, minden a tanulni kívánt Százalékos képzettségre költött Kp után.</p>
		<p></p>
		<p></p>
		<p></p>
			<div>
				<b>4. fok:</b> 
			</div>
		<p>A  híres oktató által tanított  képzettség Kp költsége 2-vel csökken (de legalább 1), Százalékos Jártasság esetén +2%-ot ad, minden a tanulni kívánt Százalékos képzettségre költött Kp után.</p>
		<p></p>
		<p></p>
			<div>
				<b>5. fok:</b>
			</div>
	
		<p>A legendás tanár, mester által tanított képzettség Kp költsége 3-mal csökken (de legalább 1) Százalékos Jártasság esetén +3%-ot ad.</p>
		<p></p>
		<p></p>	
	</body>
</html>
