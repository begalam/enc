<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Számtan/Mértan</h2>
		<h3>(III – Intelligencia)</h3>
		
		<p>A Számtan/mértan tudománya igen hasznos és Yneven jóval ritkábban előforduló tudás, mint azt sejtenénk, hiszen a hétköznapi életben nem okoz fennakadást hiánya. Az egyszerű ember tapasztalataira támaszkodva vásárol a piacon, illetve arasszal, vagy lépésben méri ki a szükséges dolgokat. Ez a képzettség a pénzváltók, kereskedők, építő- és alkimista mesterek sajátja. Segítségével magasabb szinteken a világ egész működésének leírását közelítő misztikus egyenletek közelébe is eljuthatnak.</p>
		<p></p>
		<p></p>
			<div>
				<b>1. fok:</b>
			</div>
		<p>A karakter tisztában van a számjegyek sorrendjével, még papíros segítségével, de kivon, összead. A mértan alapjaival még csak ismerkedik, de már a hétköznapi életben is hasznát veszi, pl. a derékszög egyszerűbb kimérési módozatainak egy gerenda földbeállításakor.</p>
			<div>
				<b>2. fok:</b> 
			</div>
		<p>A karakter már osztani és szorozni is tud, igaz csak papíroson. Nem hozzák zavarba az egyjegyű számoknál nagyobb műveletek sem, maradéktalanul bírja az alapvető trigonometria tudományát.</p>
			<div>
				<b>3. fok:</b>
			</div>
		<p>A karakter már  kamatos kamatot is képes számolni, illetve tudás anyaga nagy részét fejben is el tudja végezni, munkája biztosabbá válik. Immáron a testek törvényszerűségeit, szabályait is ismeri.</p>
		<p>A Mozaikmágia térmágikus, időmágikus mozaikjainak használatához is a képzettség ezen fokának ismerete szükséges.</p>
		<p></p>
		<p></p>
			<div>
				<b>4. fok:</b> 
			</div>
		<p>A karakter már minden matematikai műveletekre vonatkozó ismerettel bír, azokat alkalmazza is. Mértanilag már röppályát számol, akár a szél beiktatásával, halmazokkal és folyamatábrákkal dolgozik.</p>
		<p></p>
		<p></p>
			<div>
				<b>5. fok:</b>
			</div>
	
		<p>A karakter már bír a nagy egyenletrendszerek tudományával, matematikai becslések és jóslások felállítására képes, akár mondjuk hadjáratok sikerét illetőleg, ha bír a Hadvezetés képzettséggel.</p>
		<p>Mértanilag korszakalkotó ötletei vannak, főleg a tapasztalati építészeti, mechanikai felhasználásokban, de páran a világegyetem, Ynev felépítésének titkait is feszegetik.</p>
		<p></p>	
	</body>
</html>
