<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Élettan</h2>
		<h3>(III – Intelligencia)</h3>
		
		<p>Az alacsonyabb szinteken még csak a humanoidok anatómiája, később a szervezet működése kerül ismertetésre ezen képzettségen belül. Lénycsoportonként kell felvenni a képzettséget: pl. humanoidok, emlősök, gyíklények stb...</p>
		<p></p>
		<p></p>
			<div>
				<b>1. fok:</b>
			</div>
		<p>A kezdő anatómus még csak sejti a belső szervek és izmok elhelyezkedését, a csontok pontos alakját.</p>
			<div>
				<b>2. fok:</b> 
			</div>
		<p>A karakter már képzett anatómusnak mondható az adott lénycsoporton belül.</p>
			<div>
				<b>3. fok:</b>
			</div>
		<p>A képzettség ezen fokának birtokosa hivatásos boncnok, bepillantást nyer az életfolyamatok működésébe.</p>
		<p>A karakter, ha a Nekromancia tudományával akar foglalkozni, akkor a képzettség ezen foka elengedhetetlen a számára.</p>
		<p></p>
		<p></p>
			<div>
				<b>4. fok:</b> 
			</div>
		<p>A tudós mester tisztában van a szervek működésével, a testnedvek szerepével.</p>
		<p>Ha a karakter bír a megfelelő varázserővel, akkor meg­ értve az élőlények felépítésének módozatait, akár egyszerűbb homunkuluszok megalkotására is képes.</p>
		<p></p>
			<div>
				<b>5. fok:</b>
			</div>
	
		<p>A legendás  tudós akár már mágia nélkül is képes élő szervezeteket alkotni, de ezek csak alig egy-két órát létezhetnek, s nem lehetnek nagyobbak egy kutyánál, mert hiányzik belőlük az élet princípiuma.</p>
		<p>A Varázstudó (anyagi mágus, nekromanta) karakterek igazi lényeket alkothatnak, mely egy újszülött elméjével születnek és magatehetetlenek, igazi lélekkel nem bírnak, mégis néhány esztendeig életképesek. Puszta létezésük is sok egyház és a Pyarroni Varázsló Tanács ellenszenvét váltja ki. A képzettség ezen szintű birtokosának, ha kiderül, hogy efféle lényt alkotott valószínűleg hamarosan menekülnie kell... Épp ezért nem köztudott, hogy egyeseknek már sikerült értelemmel bíró, hosszabb életű lényt alkotni, mely szaporodni ugyan nem képes, mégis tökéletes teremtmény. Egyesek Észak tudós fői közül efféle eseményeket gyanítanak az udvari orkok megjelenése mögött is.</p>
		<p></p>	
	</body>
</html>
