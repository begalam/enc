<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Szerencsejáték</h2>
		<h3>(II – Ügyesség, Intelligencia)</h3>
		
		<p>A szerencse forgandó, de néha segíthetünk neki egy kicsit... A legtöbb szerencsejáték hideg fejjel, vagy a partner alapos megfigyelésével sikeresebbé tehető a számunkra. Ha a játékos csalni is szeretne, hát lelke rajta, de ekkor egy átvert ellenfél haragjával is számolnia kell.</p>
		<p></p>
		<p></p>
			<div>
				<b>1. fok:</b>
			</div>
		<p>A  kezdő szerencsejátékos még csak ismerkedik a szerencsejátékokkal, kultúrköre egy-két játékát ismeri. A játék megnyerésére, vagy a csalásra irányuló próbáit -1 módosítóval dobja.</p>
			<div>
				<b>2. fok:</b> 
			</div>
		<p>Az igazán gyakorlott játékos már kultúrköre 5 játékát ismeri. A próbáit módosító nélkül dobja.</p>
			<div>
				<b>3. fok:</b>
			</div>
		<p>A karakter kultúrköre 10 játékát ismeri. A próbáit +1 módosítóval dobja. Ezen a szinten a karakter egy, a KM belátása szerint nehezített, sikeres próba  után akár másra is terelheti a csalás gyanúját.</p>
		<p></p>
		<p></p>
		<p></p>
			<div>
				<b>4. fok:</b> 
			</div>
		<p>A karakter már a kártyalapok, különféle bábuk és zsetonok mestere, kultúrköre 15 játékát ismeri, próbáit +2 módosítóval dobja. Ezen a szinten a karakter egy, a KM belátása szerint nehezített, sikeres próba után, akár másra is terelheti a csalás gyanúját úgy, hogy immáron kézzelfogható bizonyítékokat is képes kreálni. Lebuktatni csakis egy sikeres ellenpróbával lehetséges.</p>
		<p></p>
		<p></p>
			<div>
				<b>5. fok:</b>
			</div>
	
		<p>A karakter szinte mágikus képességekkel bír egy általa választott játéktípusban, ebben próbadobásához +4, a többi általa ismert játékban +3 módosító járul. Valószínűleg már kidolgozott egy-két játékot maga is.</p>
		<p></p>
		<p></p>	
	</body>
</html>
