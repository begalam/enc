<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Kocsmai verekedés</h2>
		<h3>(I – Erő, Gyorsaság, Ügyesség)</h3>
		
		<p>Ezen képzettséggel felvértezve bármilyen rögtönzött fegyverrel képes a karakter helytállni, amit egy ivó vagy egy fogadó söntése nyújthat, például szék, asztal, söröskupa, kancsó, esetleg étekfogóvilla. A magasabb szintjein már igen komoly harci tapasztalatot birtokol a karakter.</p>
		<p>A kocsmai fegyverek értékeinek meghatározása a KM tiszt­ je, bár azt megjegyeznénk, hogy ritkán akad olyan kocsmai berendezési tárgy vagy kellék, amely akár harcértékeiben, akár sebzésében elérné egy valódi fegyver képességeit.</p>
		<p></p>
			<div>
				<b>1. fok:</b>
			</div>
		<p>A kezdő bunyóst nem sújtják már a képzetlenségből eredő negatív módosítók.</p>
			<div>
				<b>2. fok:</b> 
			</div>
		<p>A gyakorlott kocsmavitéz megtanult bánni az adott fegyverekkel, már megkapja a fegyver harcértékeit, innentől kezdve a fegyver KM által meghatározott értékeivel megnövelt harcértékekkel vesz részt az összecsapásokban.</p>
			<div>
				<b>3. fok:</b>
			</div>
		<p>A hivatásos ivóbajnok már képzett fegyverforgató, sebzéseihez +1 Sp járul.</p>
		<p></p>
		<p></p>
		<p></p>
			<div>
				<b>4. fok:</b> 
			</div>
		<p>Az ilyen megátalkodott kocsmatöltelék már mestere a kocsmai fegyverek forgatásának, a fegyveres harcértékeihez KÉ: +2, TÉ: +5, VÉ: +5, CÉ: +5 járul.</p>
		<p></p>
		<p></p>
			<div>
				<b>5. fok:</b>
			</div>
	
		<p>A karakter legendás bajnoka Ynev ivóinak, sebzéséhez +2 Sp adódik.</p>
		<p></p>
		<p></p>	
	</body>
</html>
