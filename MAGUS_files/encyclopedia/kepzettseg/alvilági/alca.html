<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Álcázás/álruha</h2>
		<h3>(II – Érzékelés, Ügyesség)</h3>
		
		<p>A karakter ezen képzettséggel álruhák felöltésére, készítésére, önmaga vagy mások elmaszkírozására, illetve tárgyak elrejtésére képes. A kutató szemek és kezek ellen próba dobandó a kutakodó személy Érzékeléspróbája, esetleg bármely a KM által kiválasztott képzettsége ellenében.</p>
		<p>Az álcázás elkészülési idejének megállapítása a KM jog­ köre, ám egyetlen álruha sem nagyon készül 2-3 óránál tovább, akad viszont egyetlen perc alatt kivitelezhető is. Másrészről egyetlen nagyobb még elrejthető tárgyat sem nagyon kell néhány óránál tovább álcázni.</p>
		<p>Megjegyzendő még, hogy a képzettségből megszerzett fokonként -10% módosító járul a karakter által állított csapdák elleni Csapdakeresés próbákhoz, amely összeadódik a Csapdaállításnál szereplő módosítókkal.</p>
			<div>
				<b>1. fok:</b>
			</div>
		<p>A karakter egyelőre még csak elvegyülni képes az általa ismert kultúrkör tagjai alkotta tömegben, ha akadnak megfelelő ruhák, akár percek alatt is képes egy semmitmondó öltözék összeállítására. Kisebb tárgyakat rejthet, takarhat el, vagy álcázhat valamely más tárgy felhasználásával egy-két perc alatt.</p>
		<p>A karakter próbájához -1 módosító járul.</p>
			<div>
				<b>2. fok:</b> 
			</div>
		<p>A gyakorlott álcázó, már képes nagyobb, majd fél­ embernyi tárgyakat is elrejteni, vagy álcázhat más tárgyakká, akár percek alatt is, ha ez fizikailag lehetséges, a KM belátása szerint. Emellett már képes egyszerűbb anyagokból álöltözetek elkészítésére is.</p>
		<p>A karakter próbáját módosító nélkül dobja.</p>
			<div>
				<b>3. fok:</b>
			</div>
		<p>Az ilyen szinten beavatott álca és álruha készítő már igen gyakorlott. Akár embernyi tárgyakat is sikeresen elrejthet, a KM belátása szerinti idő alatt. Percek alatt képes akár nemesi vagy valamely szervezet beavatottjának öltözékét mímelni, ha a megfelelő eszközök a rendelkezésére állnak. Képes akár már élethű maszkokat is készíteni, melyek három óránál nem tartanak tovább, s az időtartam lejárta után lassan széthullanak, illetve képes a sajátjától 20%-kal jobban el nem térő testalkat utánzására cseles eszközeivel.</p>
		<p>A karakter próbájához +1 módosító járul.</p>
	
			<div>
				<b>4. fok:</b> 
			</div>
		<p>A mesteri művelője e „szakmának" már bármilyen körbe bejuthat öltözékei segítségével, ha bír a KM által meghatározott Udvari etikett vagy Kultúra képzettség szükségesfokával. Maszkjai akár hat-nyolcórán át használhatóak maradnak. A sajátjától maximálisan 30%-kal eltérő testméretek utánzására képes.</p>
		<p>Már igen nagy, akár kisebb kunyhónyi tárgyakat is elrejthet a KM belátása szerinti idő alatt, ha ez az adott helyzetben lehetséges.</p>
		<p>A karakter próbájához +2 módosító járul.</p>
			<div>
				<b>5. fok:</b>
			</div>
	
		<p>Legendás hírű álcázómester, kinek híre munkásságának és álöltözeteinek hála csak igen szűk körben terjed. Ha ideje engedi, szinte bármekkora, emberi méretű test viselhető álcáját elkészíti, maszkjai akár napokig is kitarthatnak.</p>
		<p>Képességei birtokában nagyobb háznyi tárgyakat is meg­ próbálhat elrejteni a KM beleegyezésével, a megfelelő idő birtokában.</p>
		<p>A karakter próbájához +3 módosító járul.</p>	
	</body>
</html>

