<html lang="hu">
	<body>
		<link rel="stylesheet" href="../kepzettseg_tartalom.css">
		<h2>Hamisítás</h2>
		<h3>(III – Ügyesség, Intelligencia)</h3>
		
		<p>A képzettség különböző iratok, értékek hamisítására, az eredetihez megszólalásig hasonló másolatának elkészítésére szolgál.</p>
		<p>A képzettség követelménye lehet a hamísítandó érték elkészítéséhez tartozó Szakma ismerete, illetve okirat hamisításnál Írás /olvasás, Heraldika megfelelő kultúrkörének ismerete.</p>
		<p>A csalást felfedni kívánok ellen próba dobandó a kutakodó személy Érzékeléspróbája, esetleg Értékbecslés vagy bármely a KM által kiválasztott képzettsége ellenében.</p>
			<div>
				<b>1. fok:</b>
			</div>
		<p>A karakter még csak figyelgeti a mesterség alapjait, jobban teszi, ha nem próbálkozik, ha nem akar kötelet a nyaka köré.</p>
		<p>A karakter próbájához-1 módosító járul.</p>
			<div>
				<b>2. fok:</b> 
			</div>
		<p>Kontár, még csak tanulja a szakma alapjait. Komolyabb munkáknál nincs sok esélye sikerre.</p>
		<p>A karakter próbáját módosító nélkül végezheti el.</p>
			<div>
				<b>3. fok:</b>
			</div>
		<p>Tehetős iparos, komolyabb munkákat még csak nagy kockázattal vállalhat, de már tisztességes úti okmányok egyszerűbb passzusok kerülnek ki a keze alól, becsületes pénzhamisító.</p>
		<p>A karakter próbájához +l módosító járul. </p>
		
			<div>
				<b>4. fok:</b> 
			</div>
		<p>Ezen a szinten a karakter már komolyabb ékszereket vagy iratokat hamisít, csak igazi, szakavatott mesterek kezdenek el gyanakodni munkája láttán.</p>
		<p>A karakter próbájához +2 módosító járul.</p>
		
			<div>
				<b>5. fok:</b>
			</div>
	
		<p>A hamisítás nagymestere, igen tehetős, pártfogókkal bíró művész. Munkája, akár még egy bankház titoknokát is megtévesztheti, igen nagybecsű és értékes ékszerekről készíthet másolatot a lelepleződés csekély esélyével. Ha bírja a vonatkozó mágikus hagyományt, akár varázstárgyakat is hamisíthat, melyek hatásukban nem, de kinézetükben és egészen használatukig képességeikben is teljesen azonosak az eredetivel.</p>
		<p>A karakter próbájához +3 módosító járul.</p>
		
	</body>
</html>

