<html lang="hu">
	<link rel="stylesheet" href="../kepzettseg_tartalom.css">
	<body>
		<h2>Fegyverhasználat</h2>
		<h3>(III)</h3>
		
		<p>Fegyvereket az óidők hajnalétól Ynev minden értelmes faja forgat. Az első eszköz is, mely kóborló őseink kezébe akadt nem szerszám, hanem egy fegyver, kődarab vagy husáng volt. Az alábbiakban annyiféle képzettséget foglaltunk össze, ahány fegyvert a Hetedkor alkonyáig a kontinens földjén halandó kezébe akadhatott. Minden fegyvercsaládhoz, illetve fegyvertípushoz tartozik egy képzettség, mely forgatásában való jártasság fokmérője. Amikor a játékos eldönti, hogy mely csoportba, illetve mely típusba tartozó fegyverrel kíván bánni, karaktere a Fegyverek táblázatban feltüntetettek közül válogathat. A képzettség alacsonyabb szintjein (1. és 2. fokon) a karakter még csak egy fegyvercsalád forgatásának alapvető technikáit sajátítja el, (a szúrás, vágás vagy zúzás a hasonló felépítésű fegyverek esetén hasonló alapokon nyugszik) azaz képessé válik a csatabárdok a buzogányok vagy a tőrök stb. forgatására. Magasabb szinteken, a 3. foktól kezdődően pedig a képzettség egy adott harci eszköz használatának titkaiba, trükkjeibe avatja be birtokosát, aki az innen számított bónuszokat már csak a kiválasztott fegyverre kapja meg.</p>
		<p>A karakterlapon a képzettségek felsoroásakor a Fegyverhasználat képzettség mellett a forgatott fegyvercsaládot is fel kell tüntetni 1. és a 2. fokú alkalmazó esetén, 3. foktól pedig a választott fegyvert, melynek mesterévé kíván válni a játékos karaktere. Például: Fegyverhasználat 2. fok (buzogányok) majd Fegyverhasználat 3. fok (Shadleki buzogány).</p>
		<p>Ha a karakter nem bír a képzettséggel, akkor azon összecsapásokban, ahol fegyverrel vesz részt a harcban, sújtják a Képzetlen fegyverforgatásból eredő módosítók. (Lásd a Harcrendszer c. fejezetben a 167. oldalt).<p>
			<div>
				<b>1. fok:</b>
			</div>
		<p>A karakter már gyakorlott forgatója az adott készségnek, nem sújtják a képzetlenségből eredő negatív módosítók, de nem kapja meg a fegyver harcértékeit, még a saját kategóriájába eső fegyverekkel szemben sem.</p>
			<div>
				<b>2. fok:</b>
			</div>
		<p>A karakter megtanult bánni az adott fegyverrel, már megkapja annak harcértékeit a saját kategóriájába tartozó, illetve a kisebb fegyverekkel szemben; (a nagyobb kategóriába tartozó fegyverek ellen még nem) innentől kezdve a fegyver harcértékeinek a hozzáadásával vesz részt az összecsapásokban.</p>
			<div>
				<b>3. fok:</b>
			</div>
		<p>A hivatásos fegyverforgató az adott harceszköz forgatásának avatott ismerője. Az adott fegyverrel végrehajtott manővereinek harcértékeihez KÉ: +2, TÉ: +5, VÉ: +5, CÉ: +5 módosító járul.</p>
		<p>A karakter már az eggyel magasabb méretkategóriába eső fegyverekkel szemben is a fegyvere adta, illetve a képzettség nyújtotta plusz pontokkal megnövelt harcértékkel számolhat.</p>
		<p>Az ilyen szinten képzett fegyverforgató már képes -50 módosítóval, sikeres találat esetén lefegyverezni ellenfelét, vagy ha a fegyvere képes rá, eltörni annak harci eszközét, (akár pajzsot is), ha a fegyver eltöréséhez elég STP-t sebez rajta (nem szükséges egyetlen támadásból). Illetve a karakter képes kihasználni a fegyver átütő, páncélromboló képességét, ha a fegyvere rendelkezik efféle képességgel. Csapásainak így ezen a szinten 1 ponttal csökkentett SFÉ-vel állnak ellen a páncélok. (Lásd a fegyverek speciális tulajdonságait a Fegyverek című táblázatban a 197. oldalon).</p>
			<div>
				<b>4. fok:</b> 
			</div>
		<p>A karakter már mestere az adott fegyver forgatásának, a fegyveres harcértékeihez KÉ: +5, TÉ: +10, VÉ: +10, CÉ: +10 módosító járul (a bónuszok nem adódnak össze a 3. foknál szereplőkkel).</p>
		<p>A karakter lefegyverző, illetve fegyvertörő támadásait immáron csak -30 TÉ módosítóval hajtja végre, csapásainak, ha a fegyvere bír ilyen képességgel a páncélok -2 SFE-vel állnak ellen.</p>
		<p>A karakter már a kettővel magasabb méretkategóriába eső fegyverekkel szemben is a fegyvere adta, illetve a képzettség nyújtotta plusz pontokkal megnövelt harcértékkel számolhat.</p>
			<div>
				<b>5. fok:</b> 
			</div>
		<p>A karakter legendás mestere választott fegyvere forgatásának, sebzéseihez +l Sp kap és a Túlütés küszöbe 10 ponttal csökken.</p>
		<p>A karakter a lefegyverző, illetve fegyvertörö támadásait immáron csak -10 TÉ módosítóval hajtja végre, csapásainak, ha a fegyvere bír ilyen képességgel a páncélok -3 SFÉ­ vel állnak ellen.</p>
		<p>Ha a karakter célzófegyvert használ, akkor képes felkészülni a lövésre. Minden egyes felkészüléssel töltött kör +10 CÉ-t jelent a képzettség birtokosa számára. Hagyományos íjjal lövő lövész l körnél, számszeríjat alkalmazó lövész 3 körnél többet nem tölthet felkészüléssel.</p>
		<p>A karakter már a hárommal magasabb méretkategóriába eső fegyverekkel szemben is a fegyvere adta, illetve a képzettség nyújtotta plusz pontokkal megnövelt harcértékkel számolhat.</p>
<br>
<hr>
<br>
		<h3>Fegyvercsaládok:</h3>
		
			<div>
				<b><em>1. Méretkategória:</b></em> Ököl (a használatát ugyan a Pusztakezes harc képzettség oktatja, de álljon itt a jobb áttekinthetőség végett).
			</div>
		<ul>
			<li>Pusztakéz (ököl, vasököl)* </li>
		</ul>
			<div>
				<b><em>2. Méretkategória:</b></em> Tőr jellegű 
			</div>
		<ul>
			<li>kés, tőr, dzsambia, ököltőr, sequor stb.***</li>
		</ul>
			<div>
				<b><em>3. Méretkategória:</b></em> Egykezes fegyverek
			</div>
		<ul>
			<li>Botok (rövid bot, furkósbot)*</li>
			<li>Buzogányok (tollas buzogány, harci kalapács, csatacsillag stb.)**</li>
			<li>Egykezes kardok (hosszúkard, rövidkard stb.)*</li>
		</ul>
			<div>
				<b><em>4. Méretkategória:</b></em> Nehéz fegyverek
			</div>
		<ul>
			<li>Csatabárdok (kétkezes csatabárd, csatacsákány stb.)**</li>
			<li>Nehéz kardok (másfélkezes kard, mara-sequor, lovagkard, kétkezes kard)**</li>
		</ul>
			<div>
				<b><em>5. Méretkategória:</b></em> Nyeles fegyverek
			</div>
		<ul>
			<li>Nyeles fegyverek (alabárd, lándzsa, hosszúbot stb.)**</li>
		</ul>
			<div>
				<b><em>Egyebek:</b></em><br>
			</div>
		<ul>
			<li>Hajítótőr, -bárd, -csillag****</li>
			<li>Íjak (hosszúíj, rövid íj stb.)****</li>
			<li>Nyílpuskák (kézi nyílpuska, könnyű nyílpuska stb.)****</li>
			<li>Parittya</li>
			<li>Bola</li>
			<li>Háló</li>
			<li>A garott használata speciálisan nem fegyverhasználat, használata csakis az orvtámadás képzettség alkalmazásakor lehetséges, és minden esetben a fegyvernélküli harcértékkel történik.</li>
		</ul>
<br>

		<p>* Tulajdonságkövetelmény: Erő, Gyorsaság, Ügyesség</p>
		<p>** Tulajdonságkövetelmény: Erő, Ügyesség</p>
		<p>*** Tulajdonságkövetelmény: Gyorsaság, Ügyesség</p>
		<p>**** Tulajdonságkövetelmény: Ügyesség, Érzékelés</p>

		<p>Minden más fegyver, amin nem sorolható egyértelműen a fentebbi kategóriákba, az egyebek kategóriába sorolandó külön kategóriát képez, melynek méret alapján történő besorolása a KM feladata.</p>		
		
	</body>
</html>
